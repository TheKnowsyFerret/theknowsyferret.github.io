---
layout: post
title: "Informatieve tekst: de omgekeerde piramide"
description: "Informatieve teksten volgen de methode van de omgekeerde
piramide. Deze blogpost legt uit wat deze methode inhoudt."
modified: 2014-06-14 20:00:30 +0200
tags: [Webteksten schrijven, informatieve teksten, omgekeerde piramide]
image:
  feature: 
  credit: 
  creditlink: 
comments: true
share: true
---

Informatieve teksten hebben als doel de lezer te informeren of kennis
bij te brengen. Nieuwsberichten zijn hier een goed voorbeeld van,
evenals beleidsrapporten of onderzoeksverslagen. Ook bij gevoelige
onderwerpen ligt een informatieve tekst voor de hand.<br>
<img src="../images/omgekeerde-piramide.jpg" alt="De omgekeerde
piramide" class="floatright"><br>
De beste manier om informatieve teksten te schrijven is volgens de
methode van de "omgekeerde piramide". Je begint dan met de
kernboodschap en eindigt met minder belangrijke informatie: de
details.
<br><br>

<h2>De omgekeerde piramide: de regels</h2>
De omgekeerde piramide hanteert de volgende regels:  
<ul>
<li><strong>De kop geeft antwoord op de vragen "wat" en
"wie"</strong>.
<br>Voorbeeld: <i>"Oranje is een gevaarlijke outsider voor de
wereldtitel."</i> (www.nu.nl, 14 juni 2014)
" Wie" is hier "Oranje". "Wat" is "een gevaarlijke outsider voor de
wereldtitel". De kernboodschap is dat het Nederlands elftal een
geducht tegenstander is.</li>
<li><strong>De eerste alinea geeft antwoord op de vragen "wie", "wat", "waar"
en "wanneer"</strong>.<br>
Soms is het onmogelijk om alle vragen te
beantwoorden. In dat geval geef je alleen antwoorden op de vragen
waarvan het antwoord bekend is.  
Bijvoorbeeld: <i>"Kelly Clarkson is donderdag
bevallen van haar eerste kind."</i> (www.nu.nl, 14 juni 2014). De
vragen "Wie", "wat" en "wanneer" worden hier beantwoord. De andere
vragen niet.</li>
<li><strong>De tweede alinea geeft antwoord op de vragen "waarom" en
"hoe".</strong></li> 
<li><strong>De overige alinea's gaan in op details.</strong></li>
</ul>

Zoals je ziet, begin je met het de essentie van je verhaal en eindig
je met wetenswaardigheden of details. Hiermee maak je de tekst
_"oprolbaar"_. Dat wil zeggen, dat iedere alinea van onderaf kan
afvallen, zonder dat de kern van de tekst erboven, verloren
gaat. Kortom, als de lezer besluit alleen de kop en de lead (eerste
alinea) wil lezen, krijgt hij of zij toch de kernboodschap mee.

<h2>Richtlijnen bij het schrijven van informatieve teksten</h2>
Hou bij het schrijven van een informatieve tekst, naast de methode
van de "omgekeerde piramide", rekening met de volgende
richtlijnen. 
<ul>
<li><strong>Stel de lezer centraal</strong>. Ga uit van wat de lezer wil weten.</li>
<li><strong>Schrijf objectief.</strong> Schrijf zonder
waardeoordeel uit te spreken. Beperk je tot de feiten.</li>
<li><strong>Vermijd "u", "ik", "jij' of "wij."</strong></li> Schrijf in de
derde persoon, dus "hij", "zij", "het" of "zij".</li>
<li><strong>Gebruik scanbare elementen.</strong> Gebruik koppen, alinea's,
witregels, signaalwoorden, opsommingen en afbeeldingen.</li>
<li><strong>Voeg bronnen of referenties toe.</strong> De informatie in
de tekst is op deze manier gelinkt en verifieerbaar voor de
lezer.</li>
<li><strong>Gebruik citaten.</strong> Hiermee maak je "droge" tekst
levendig.</li>
</ul>





 
