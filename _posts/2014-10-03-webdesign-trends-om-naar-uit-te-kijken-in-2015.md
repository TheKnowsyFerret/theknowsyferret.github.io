---
layout: post
title: "Webdesign trends om naar uit te kijken in 2015"
description: "Heeft jouw website een make-over nodig? Let dan goed op,
want dit zijn de trends voor volgend jaar."
modified: 2014-10-02 19:03:49 +0200
tags: [webdesign, gebruikerservaring]
image:
  feature: 
  credit: 
  creditlink: 
comments: true
share: true
---

Het is alweer herfst en dus tijd om vooruit te kijken.
Is jouw website toe aan een make-over? Let dan goed op, want dit zijn de
trends voor 2015!


<h2>1. De opkomst van flat design</h2>
In 2015 zullen websites minimalistisch en rustig zijn ingericht met aandacht voor gebruikersvriendelijkheid. Zo zien we meer 2D-illustraties, icoon-achtige afbeeldingen, eenvoudige buttons, meer ruimte en scherpe randen.<br> 
Daarnaast zien we het gebruik van heldere kleuren tegen een witte,
zwarte of grijze achtergrond.

<figure>
<img src="/images/neueyorke-flat-design.png" alt="De website
Neue Yorke is een goed voorbeeld van een minimalistisch design">
<figcaption>Bron: <a href="http://neueyorke.com">Neue Yorke</a></figcaption>
</figure>


<h2>2. Meer aandacht voor responsive design</h2>
Alhoewel de verkoop van smartphones en tablets terugloopt, maken steeds meer mensen gebruik van mobiel internet. Inspelen op deze toename is van belang.<br>
Hebben organisaties nu vaak nog een website en een mobiele website
naast elkaar, in 2015 zal meer aandacht zijn voor websites die
rekening houden met de schermgrootte van alle mogelijke apparaten
waarmee je toegang hebt tot internet, dus ook die van smartphones en tablets.

<figure>
<img src="/images/apple-responsive-design.jpg" alt="Een design moet
rekening houden met de schermgroote van alle mogelijke applicaties">
<figcaption>Bron: <a href="http://www.apple.com/ipod/">Apple.com</a></figcaption>
</figure>

<h2>3. Scrollen in plaats van klikken</h2>
Het aantal mensen met een smartphone is de afgelopen jaren sterk gegroeid.  Klikken op zo’n apparaat is echter lastiger dan scrollen en dus scrollen we massaal.<br>
Alhoewel websites met meerdere pagina’s het beter doen op het gebied
van SEO, zullen websites in 2015 overgaan tot 1 pagina of
panel van waaruit de mobiele gebruiker makkelijker toegang heeft tot
alle content.

<h2>4. Typografie</h2>
De hoogtijdagen van New Times Roman, Arial en Helvetica zijn nu echt voorbij.
Met de komst van kwalitatief goede alternatieven is de keuze namelijk
behoorlijk toegenomen. Zo biedt <a href="https://typekit.com">Type
Kit</a> van Adobe duizenden fonts voor een betaalbare prijs. Ga je
liever voor gratis? Neem dan eens een kijkje bij <a href="https://www.google.com/fonts">Google Fonts</a>.<br>
Kortom,  jezelf onderscheiden van de massa hoeft in 2015 geen probleem
meer te zijn!

<h2>5. Storytelling: zeg het met beelden</h2>
Wie een verhaal wil vertellen doet dit in 2015 niet meer met lange
lappen tekst, maar met geluidloze video’s en grote afbeeldingen op de
achtergrond. Tekst zal gereduceerd zijn tot het minimale.

<figure>
<img src="/images/spotify-background-video.jpg" alt="De homepage van
Spotify draait video's af"><figcaption>Bron: <a
href="https://www.spotify.com/uk/video-splash/?utm_source=spotify&utm_medium=web&utm_campaign=start">Spotify</a></figcaption>
</figure>

Daarnaast zal onder invloed van Pinterest, het aantal websites met een
“card design” (ook wel “tile-look” genoemd) in 2015 nog meer
toenemen. De kaarten of tegels zijn namelijk niet alleen aantrekkelijk, ze hebben
ook nog een functie. Zo kun je commentaar geven op kaarten en kun je
ze delen, pinnen en ga maar zo door.

<figure>
<img src="/images/googlenow-card-design.png" alt="Google Now gebruikt
een card design voor het weergeven van de aandelenkoers en het weer">
<figcaption>Bron: <a href="http://www.google.com/landing/now/">Google
Now app</a></figcaption>
</figure>

Ook infographics zie je de laatste tijd weer veel en in 2015 neemt het
aantal naar verwachting toe. Mits <a
href="http://www.frankwatching.com/archive/2013/09/07/zelf-infographics-maken-de-top-drie-gratis-tools/">goed
uitgevoerd</a>, vormen zij een waardevolle aanvulling op je site.<br>
Voor sites waar tekst echt nodig is, is er in 2015 een andere manier om te komen tot een rijke contentbeleving. Door tekst te combineren met video’s, afbeeldingen en interactieve functionaliteiten kun je namelijk ook een verhaal vertellen, de aandacht van de lezers vasthouden, informatie geven en entertainen. 

<h2>6. De opmars van ghost buttons</h2>
Een andere trend is de opmars van de zogenaamde “ghost buttons”. Dat
zijn transparante, klikbare buttons. Ghost buttons passen goed in een
minimalistisch design en kun je voor meerdere soorten sites
gebruiken. Denk maar eens aan een website die uit 1 pagina bestaat of
sites waarbij afbeeldingen de gehele pagina beslaan.

<figure>
<img src="/images/veromoda-ghost-buttons.jpg" alt="Vero Moda gebruikt
ghost buttons">
<figcaption>Bron: <a
href="http://www.veromoda.nl/?forcecountry=NL&redirected=1">Vero
Moda</a></figcaption>
</figure>

<h2>7. Meer aandacht voor het individu</h2>
Tot slot zullen websites in 2015 content gaan afstemmen op individuele
gebruikers met als doel een betere gebruikerservaring. Het is
natuurlijk fijner als een website rekening houdt met jouw wensen en
voorkeuren, nietwaar?
<br>
<br>
Welke trends denk jij dat er zullen komen in 2015? Wat zou jij graag willen zien? 


