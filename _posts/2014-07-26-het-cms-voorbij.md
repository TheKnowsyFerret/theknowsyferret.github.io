---
layout: post
title: "Het CMS voorbij"
description: "Ik verkies Jekyll (een statische site generator) boven
CMS-systemen zoals Smartsite, Drupal en Wordpress. Waarom? Lees de 7
voordelen van Jekyll."
modified: 2014-07-26 13:22:39 +0200
tags: [Jekyll, statische website generator, CMS, Wordpress]
image:
  feature: 
  credit: 
  creditlink: 
comments: true
share: true
---

Donderdagavond werd bekend dat tienduizenden WordPress sites zijn
geïnfecteerd door aanvallers. Volgens webwereld.nl is het grote aantal
slachtoffers te danken aan het feit dat beheerders hun software niet
tijdig bijwerken.

<figure class="floatright">
  <img src="/images/jekyll.png" alt="Het logo van Jekyll, een
  statische website generato.r">
  </figure>
WordPress is een van de grootste CMS-systemen van deze tijd. Toch
gebruik ik zelf liever <a href="http://jekyllrb.com/">Jekyll</a>, een
statische website generator.

Waarom? Dat zal ik je vertellen.


##De voordelen van Jekyll

###1. Jekyll maakt gebruik van duurzame kennis
De kennis van een CMS is vergankelijk. In vacatures lees ik toch
regelmatig dat de gevraagde webprofessional kennis moeten hebben van
specifieke CMS-systemen, zoals Smartsite, Drupal en WordPress. Dit
betekent dus dat je je personeel constant moet bijscholen bij
toekomstige releases. Pure tijdsverspilling!   
Jekyll maakt daarentegen gebruik van duurzame kennis, zoals HTML5, Javascript en CSS. Deze kennis is overal en altijd te gebruiken en is bovendien CMS onafhankelijk. 

###2. Jekyll is transparant
Bij een CMS-systeem is het maar de vraag of de output gelijk is aan de
input. Zelf maakte ik regelmatig mee dat een CMS op onverklaarbare
wijze het voor elkaar kreeg het lettertype of lettergrootte aan te
passen.
Bij Jekyll hoef ik mij hier geen zorgen meer om te maken: _“What you
type is what you get”_.

###3. De gebruiker is in controle
Bij Jekyll bepaal je zelf je input. Wil je Markdown gebruiken? Platte
tekst? Het maakt niet uit, want Jekyll zet alles voor je over naar
HTML.  
Ook is de workflow naar eigen inzicht in te delen en kun je makkelijk
van server wisselen, zonder een database te hoeven exporteren of
configureren.

###4. Jekyll is makkelijk te onderhouden
Een CMS heeft regelmatig een software update nodig om de website op alle punten up-to-date te houden. Denk aan de database, de administratieomgeving en interactieve onderdelen. Bij Jekyll hoeft dit niet en dus hoef je minder tijd aan onderhoud te besteden.

###5. Jekyll is sneller dan een CMS
Een CMS haalt informatie uit een database waarbij een code (een
request) wordt uitgevoerd bij inkomende verzoeken. Statische websites
hebben geen database, maar platte HTML-pagina’s die de webserver
direct inleest. Dit versnelt het uitlezen en weergeven zeer snel.


  
###6. Versiebeheer is net zo makkelijk
Een statistische website bestaat slechts uit bestanden en folders,
waardoor versiebeheer door bijvoorbeeld Github, makkelijk is.
<figure class="floatright">
  <img src="/images/github.png" alt="De iconen van Github.">
  </figure>
De inhoud van de website kan lokaal gecompileerd worden en is voorafgaand
aan het uploaden te controleren door eindredacteuren. Zodra een
aanpassing is geaccepteerd, zorgt Jekyll voor het genereren van de
nieuwe output door het invoeren van een simpel commando.

###7. De nadruk ligt op de content zelf
De meerwaarde van Jekyll is gelegen in het feit dat webprofessionals
zich meer kunnen richten op de daadwerkelijke content, in plaats van
het uitvinden hoe een CMS werkt.

##Niet voor alle soorten websites geschikt
Ik moet toegeven dat Jekyll niet voor iedere website geschikt is. Voor
dynamische content, zoals bijvoorbeeld comments, blijf je namelijk
afhankelijk van derden. Bestaat je website uit honderden of duizenden
pagina's? Bovendien is een statische website niet geschikt als
je wilt inspelen op individuele behoeften en wensen van (vaste)
klanten.

Ondanks deze nadelen biedt een Jekyll meerdere voordelen boven een CMS
in verschillende situaties.

<br>
Waar gaat jouw voorkeur naar uit? Een CMS of een static website generator, zoals Jekyll? Laat het mij weten!
<br><br>
