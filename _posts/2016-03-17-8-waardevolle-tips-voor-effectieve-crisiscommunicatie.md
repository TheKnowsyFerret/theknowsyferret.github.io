---
layout: post
title: "8 waardevolle tips voor effectieve crisiscommunicatie"
description: "Help! Crisis! Als organisatie kun je er zomaar mee te
maken krijgen. Een goede voorbereiding is echter het halve werk."
modified: 2016-03-17 11:13:54 +0100
tags: [crisis, communicatie, tips]
image:
  feature: 
  credit: 
  creditlink: 
comments: true
share: true
---

<figure>
<img src="/images/crisis-hotline.jpg" alt="Hotline: tijdens een crisis
staat de telefoon roodgloeiend.">
<figcaption>Foto: <a href="http://bit.ly/1U93xua">Grant Hutchinson
</a></figcaption>
</figure>

Crises kunnen in alle organisaties voorkomen. Soms zijn ze
klein, soms zijn ze groot. De ene keer broeit er al langere tijd wat,
de andere keer komt de crisis puur onverwacht.

Het is daarom goed om je organisatie op een crisis voor te bereiden.
In deze blogpost geef ik je 8 waardevolle tips die je hierbij kunnen
helpen.

<h2>1. Een goed begin is het halve werk</h2>
Vooral in rustige tijden kun je goed nadenken over de samenstelling
van het crisisteam, mogelijke crises en hoe te handelen als het zover
is.

<em>Stel een crisisteam samen</em><br>
 Als eerste heeft je organisatie een crisisteam nodig. Denk hierbij bijvoorbeeld
 aan je directeur, hoofd voorlichting en specialisten. Het spreekt
 voor zich dat niet iedereen geschikt is voor een plek in het
 team. Kies mensen met de juiste ervaring, vaardigheden en met goede kennis over de
 organisatie.<br>
 Heb je eenmaal een team samengesteld, dan moet je deze mensen trainen
 voor hun toekomstige rol. Zo
 kun je een woordvoerder voorbereiden op gesprekken met de media.
 Iedereen moet weten welke plek hij in het
 team zal innemen en welke verantwoordelijkheden hij of zij heeft en
 welke grenzen hieraan zijn verbonden.
 
<em>Schrijf een crisiscommunicatieplan</em><br>
Naast het samenstellen van een crisisteam, heb je een
crisiscommunicatieplan nodig. <br>
Brainstorm met het crisisteam over
mogelijke crises, de risico's hierop en de mogelijke gevolgen. Bedenk ook
welke maatregelen je in elke crisesvorm neemt. Welke stakeholders
licht je in? Wat zijn je statements naar hen toe en naar de media? Welke
middelen en media zet je in? Welke reacties kun je verwachten en hoe
ga je daarmee om? Waar reageer je wel/niet op?<br>
Daarnaast kent een crisiscommunicatieplan ook een goede en actuele
perslijst, maar ook documenten voor een omgevingsanalyse.

<h2>2. Breng de eerste informatie snel naar buiten</h2>
Natuurlijk communiceer je je boodschap als eerste intern. Echter, ook
burgers en journalisten willen zo snel mogelijk weten wat er aan de
hand is en wat de organisatie aan de situatie doet. Wie te lang stil
is, geeft de macht uit handen en zorgt ervoor dat journalisten hun
informatie bij andere bronnen gaan zoeken.

<h2>3. Maak gebruik van (lokale) media</h2>
Zorg er in de eerste plaats voor dat er iemand op de rampplek aanwezig
is, die de media te woord kan staan en afspraken met hen maakt. Biedt
journalisten service en begeleiding.<br>
Stel bovendien een persbericht op en verstuur deze naar relevante
media.<br>
In de derde plaats zijn de lokale en regionale media een mooie kans om serviceberichten
uit te laten gaan, zoals telefoonnummers voor inlichtingen en
waarschuwingen voor omwonenden.

<h2>4. Hou perscentrum en crisiscentrum gescheiden</h2>
De pers zal er alles aan doen om informatie te krijgen. De beste plek
hiervoor is natuurlijk het crisiscentrum. Je wilt echter niet dat
journalisten leden van het team gaan lastigvallen, want dit komt de
informatievoorziening niet ten goede.

<h2>5. Organiseer een persconferentie</h2>
Zijn er belangrijke zaken te melden? Dan is een persconferentie op
zijn plaats.

Geef van tevoren aan of er na afloop mogelijkheid is tot het stellen
van vragen. Vermeld ook of er ondersteunend materiaal aanwezig is, zodat
journalisten niet alles op hoeven te schrijven.<br>
Daarnaast is het van belang niet te veel mensen aan de tafel te
zetten. Beperk je hierin tot de meest belangrijke personen en laat
specialisten in de zaal aanwezig zijn voor het beantwoorden van
vakgerichte vragen.

Een persconferentie hoeft niet lang te duren. Geef een helder statement over de stand
van zaken en beantwoord de 5 W-vragen (wie, wat, waar, wanneer,
waarom/hoe).

Na afloop zullen journalisten vragen gaan stellen. Weet je het
antwoord op een vraag niet, zeg dat dan en geef aan het uit te zullen
zoeken. Wees je ook bedacht op speculaties en geruchten. Beperk je tot
de feiten en geef aan dat onderzoek zal uitwijzen wat de echte oorzaak
is.<br>
Als er geen relevante vragen meer zijn of journalisten vallen in
herhaling, dan is het tijd om af te sluiten. Geef aan wanneer de
volgende bijeenkomst zal zijn.

Wellicht heb je tijd voor interviews
met de radio en de televisie. Geef regionale en lokale media voorrang, want
als rampenzender hebben zij de plicht de burgers in de omgeving te informeren. In
andere gevallen kun je kijken naar de volgorde van uitzending. 


<h2>6. Zet je social media en website in</h2>
Tegenwoordig zit elke organisatie wel op social media. Social media is
een snel medium en speelt de laatste jaren een steeds grotere rol bij
het informeren van burgers in tijden van crisis.

Stel van tevoren een draaiboek op waarin je het gebruik van social
media vorm geeft. Wie beheert welk kanaal? Hoe spreek je de
doelgroepen aan? Wat zijn je kernwaarden? Op welke berichten reageer
je en op welke niet? Etcetera.<br>
Op het moment dat er een crisis uitbreekt, kom je het beste zo snel mogelijk met
een statement op een persoonlijke en empathische toon. Verwijs ook
naar je website of landingspagina, waarop meer informatie te vinden
is.
Tevens is het belangrijk om als één stem naar buiten te treden. 

<em>Dont's</em><br>
Wat je nooit moet doen, is de situatie ontkennen, te veel informatie
vertellen (informatieparadox), de schuld bij anderen leggen, de
situatie bagatelliseren of speculeren.<br>
Reageer ook niet op elk negatief bericht dat mensen geven. Beperk je
tot het corrigeren van feitelijke onjuistheden. Mocht iemand veel invloed
uitoefenen op social media en met negatieve reacties komen, die ook nog
eens onjuist zijn, probeer dan persoonlijk in contact te komen met
diegene!

<h2>7. Monitor</h2>
Hou alle berichtgeving over de organisatie goed in de gaten. Dit kan
bijvoorbeeld via Google Analytics, Google Alerts, Hootsuite of Coosto.
Op die manier kun je onfeitelijke onjuistheden opsporen en direct
corrigeren.<br>

<h2>8. Evalueer en geef nazorg</h2>
Tijdens een crisis kan er opeens van alles veranderen. Evalueer daarom
alle binnenkomende informatie en bepaal of statements, acties en persberichten
nog actueel zijn of
dat zij moeten worden aangepast.<br>
Na de crisis kijk je met het gehele crisisteam nog even terug naar de
gebeurtenissen en bespreek je wat goed ging en wat beter kan. Op basis
van deze informatie pas je het crisiscommunicatieplan aan.<br>
Bedenk je ook dat, ook al is de crisis voor jou voorbij, voor anderen
is dit misschien niet zo. Mensen kunnen nog steeds met vragen zitten of behoefte
hebben aan informatie. Kom deze mensen tegemoet en biedt hen nazorg!

<br>
Heb jij nog meer goede tips? Ik hoor ze graag!


<br><br>
<small>Bronnen en meer informatie:<br>
Hutchenspr.com. <a href="http://hutchenspr.com/resources/crisis-communications-tips/">Crisis communication tips</a>. Verkregen: 14 maart 2016.<br> 
Lievenscommunicatie.nl (2015). <a href="http://www.lievenscommunicatie.nl/actueel/bericht:tien-tips-voor-crisiscommunicatie-die-je-niet-mag-missen.htm">Tien tips voor crisiscommunicatie die
je niet mag missen </a>.<br>
Bernsteincrisismanagement.com (2013). <a href="http://www.bernsteincrisismanagement.com/the-10-steps-of-crisis-communications/">The ten steps of crisiscommunication</a>.<br>
Frankwatching.com (2012). <a
href="http://www.frankwatching.com/archive/2012/01/26/crisiscommunicatie-en-social-media-de-dos-en-donts/">Crisiscommunicatie
en social media: de do's en
dont's</a>.<br>
W. Bemboom (2008).<em> Omgaan met de media</em>. Bussum: Strengholt United
media B.V.<br>





