---
layout: post
title: "De bezitsvorm: s, 's of  apostrof ?"
description: "Is het nu Anke’s hond of Ankes hond? Vandaag bespreek ik
de officiële hoofdregel van de bezits-s met alle uitzonderingssituaties."
modified: 2016-04-30 13:06:49 +0200
tags: [spelling, tips]
image:
  feature: 
  credit: 
  creditlink: 
comments: true
share: true
---
<figure>
<img src="/images/spellingtips.jpg" alt="Spellingtips">
<figcaption>Foto: <a href="http://bit.ly/1rHlbtb">Fredrik Rubensson
</a></figcaption>
</figure>

De bezits-s schrijven we achter een naam om aan te geven van wie of wat iets is. De hoofdregel is dat we de s altijd aan de naam vast schrijven. Dus: <em>Daans pen</em> en <em>Karins boek</em>.<br> 
Deze hoofdregel kent echter ook uitzonderingen. Zo is het in bepaalde gevallen alleen toegestaan om een ‘s of slechts een apostrof (‘) te gebruiken. 

In de praktijk zorgt de bezits-s helaas maar al te vaak voor
verwarring, want is het nu Anke’s hond of Ankes hond?<br>
Vandaag bespreek ik de officiële hoofdregel met alle uitzonderingssituaties, zodat je van deze vraag niet meer wakker hoeft te liggen!

<h2>Hoofdregel: de s schrijf je aan de naam vast</h2>
Als de eindklank van de naam er geen last van heeft, dan schrijf je de s direct achter de naam. Voorbeeld: <em>Karins fiets</em>.<br> 
Eindigt de naam op een x of z en spreek je deze letter niet uit, dan mag je de s er ook direct achter schrijven. Voorbeeld: <em>Saint-Tropezs klimaat</em>. 

<h2>Uitzondering 1: de apostrof + s</h2> 
Eindigt de naam op een lange klinker (aa/ee/ie/oo/uu) die als één
letter geschreven wordt (a/e/i/o/u), dan gebruik je de apostrof +
s. De reden hiervoor is dat je anders de naam verkeerd zou
uitspreken. Voorbeeld: <em>Otto’s recept</em>, <em>Amy’s hond</em>.

Echter, eindigt de naam op een é of toonloze e, dan schrijf je de s er gewoon aan vast. 
Voorbeeld: <em>Jelles auto</em>, <em>Ankes brief</em>. 

Ook namen die uit afkortingen bestaan, krijgen een apostrof + s. Voorbeeld: <em>JP’s kamer</em>. 

<h2>Uitzondering 2: sisklanten krijgen een apostrof</h2> 
Wanneer een naam op een sisklank eindigt, dan voldoet een
apostrof. Hou er rekening mee dat de term “sisklank” vrij breed
is. Niet alleen de s, x en z vallen hieronder, maar ook andere
lettercombinaties die een sisklank hebben en klinken als s,sj, tsj, zj
of dzj krijgen een apostrofe. Voorbeeld: <em>Bush’ vader</em>,
<em>Maurice’ auto</em>, <em>Ivic’ konijn</em>.

<br>
Vond je deze blogpost nuttig? Laat het mij weten!

<br><br>
<small>Bronnen:<br>
Woordenlijst.org. <a href="http://woordenlijst.org/leidraad/14">Bezitsvorm van zelfstandige naamwoorden</a>. Verkregen:
21 april 2016.<br>
Beterspellen.nl. <a href="http://www.beterspellen.nl/website/index.php?pag=81">Henks,
Anja's, Kees'</a>. Verkregen: 27 april 2016.<br>
Onzetaal.nl. <a href="https://onzetaal.nl/taaladvies/advies/georges-boek-georges-boek-george-boek">Bezits-s: George’s boek / Georges boek / George’
boek</a>. Verkregen: 29 april 2016. 
</small>
