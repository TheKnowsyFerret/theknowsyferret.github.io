---
layout: post
title: "Typfouten, spelfouten en taafouten"
description: "In teksten kunnen we typ-, spel- en taalfouten
maken. Wat is het verschil tussen deze drie soorten fouten?"
modified: 2017-01-6 09:52:27 +0200
tags: [schrijftips]
image:
  feature: 
  credit: 
  creditlink: 
comments: true
share: true
---

<figure>
<img src="/images/typmachine.jpg" alt="Typmachine">
<figcaption>Bron: <a href="http://bit.ly/2iKS07i">Grant Hutchinson (Flickr)
</a></figcaption>
</figure>

Taalfouten in teksten kunnen een negatieve invloed hebben op je tekst en op jou als persoon. Zeker in situaties waarin taal een belangrijk onderdeel vormt van een functie of taak (communicatiefuncties, brochures, sollicitatiebrieven) doe je er goed aan taalfouten te voorkomen. 

Volgens het <a href="https://onzetaal.nl/">Genootschap Onze Taal</a> zijn fouten in teksten onder te verdelen in drie categorieën: typfouten, spelfouten en taalfouten. In deze blogpost leg ik je het verschil uit tussen deze fouten. 

<h2>Typfouten</h2>
Typfouten, ook wel tikfouten genoemd, maak je per ongeluk tijdens het typen van een tekst. Voorbeelden hiervan zijn “<em>id</em>” in plaats van “<em>is</em>” of “<em>vna</em>” in plaats van “<em>van</em>”. 

<h2>Spelfouten</h2>
Spelfouten zijn overtredingen van de spellingregels, oftewel de schrijfwijze van een woord. 
Net als typfouten, maak je spelfouten onbewust. Het verschil tussen de twee soorten fouten is echter, dat je bij het maken van typfouten eigenlijk wel weet dat de schrijfwijze fout is. Je hebt alleen niet goed opgelet. Bij spelfouten ga je er van uit dat je het woord goed schrijft!

Voorbeelden van spelfouten zijn:<br>
<ul>
<li> Het gebruik van verkeerde letters of weglaten van letters om zo
een bepaalde klank uit te drukken.
<br> Voorbeelden: “<em>buro</em>” en
“<em>taksi</em>” in plaats van “<em>bureau</em>” en
“<em>taxi</em>”.</li>
<li> Het weglaten of ten onrechte plaatsen van leestekens.<br> 
Voorbeelden: “<em>industriëel</em>” en “<em>crepepapier</em>” in
plaats van “<em>industrieel</em>” en “<em>crêpepapier</em>”.</li>
<li> Het foutief aan elkaar schrijven van woorden of juist los schrijven van woorden.<br> 
Voorbeelden: “<em>management assistente</em>” in plaats van
“<em>managementassistente</em>”.</li>
<li> Het verkeerd vervoegen van werkwoorden.<br>
Bijvoorbeeld: “<em>hij bied</em>” in plaats van “<em>hij
biedt</em>”.</li>
<li> Het gebruik van hoofdletters waar het niet moet of juist geen hoofdletter gebruiken waar het wel moet.<br> 
Voorbeeld: “<em>CV</em>” in plaats van “<em>cv</em>”.</li>
</ul>

<h2>Taalfouten</h2>
Tot slot zijn er de taalfouten. Taalfouten zijn grammaticale fouten of
het verkeerd gebruik van woorden. Denk maar eens aan een verkeerde
woordvolgorde, verkeerde verwijzingen of foutieve samentrekkingen.

Voorbeelden:<br>
<ul>
<li> “<em>In zo’n mooi huis kan niet iedereen wonen</em>” in plaats
van “<em>Niet iedereen kan in zo’n mooi huis wonen</em>”.</li>
<li> “<em>Het meisje die ik kende</em>” in plaats van “<em>Het meisje
dat ik kende</em>”.</li>
<li> “<em>Hier zet men thee en over</em>” in plaats van “<em>Hier zet
men thee en zet men over</em>” (bij een samentrekking moeten beide
zinsdelen namelijk dezelfde betekenis hebben!).</li>
</ul>

<h2>Conclusie</h2>
Het maken van een typ-, spel- of taalfout is snel gebeurd.  Vaak hebben we het niet eens in de gaten. 
Laat je teksten daarom na het schrijven een tijdje met rust en ga iets anders doen. Kom er dan later nog eens op terug en ga dan met een uitgeruste geest op zoek naar fouten.  Je zult zien dat je meer fouten hebt gemaakt dan je in eerste instantie dacht.<br> 
Ook helpt het om anderen je tekst te laten lezen.
<br><br>
Succes!

<br><br>

<small>Bronnen:<br>
Onzetaal.nl. <a
href="https://onzetaal.nl/taaladvies/typfout-spelfout-taalfout">typfout,
spelfout, taalfout</a>. Verkregen: 1 januari 2017.<br>
Wikipedia. <a href="https://nl.wikipedia.org/wiki/Spelfout">Spelfout</a>. Verkregen: 3 januari 2017.















