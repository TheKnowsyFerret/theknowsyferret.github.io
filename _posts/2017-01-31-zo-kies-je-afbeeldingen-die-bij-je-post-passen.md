---
layout: post
title: "Zo kies je afbeeldingen die bij je post passen"
modified: 2017-01-31 10:54:30 +0100
tags: [tips, howto]
image:
  feature: 
  credit: 
  creditlink: 
comments: true
share: true
---
<figure>
<img src="/images/welke_afbeelding_vraagteken.jpg" alt="">
<figcaption>Bron: <a href="http://bit.ly/2iKS07i">Chris Potter (Flickr)
</a></figcaption>
</figure>

Je hebt een blogpost geschreven. Het enige dat je nog moet doen, is
het uitzoeken van enkele afbeeldingen. Het lijkt een makkelijke opdracht, maar niks minder waar. Hetvinden van de juiste afbeelding kan nog een behoorlijke uitdaging zijn!

In deze blogpost geef ik je 10 tips, waarmee je de juiste afbeeldingen
kunt selecteren voor jouw blogpost.

<h2>Tip 1. Afbeeldingen zijn toonzetters</h2>
Afbeeldingen bepalen de sfeer van je blogpost en de verwachtingen die jouw lezers hebben van de tekstinhoud. Zo zal een afbeelding van een eenzame boom in de avondzon een andere sfeer en verwachtingen oproepen dan een afbeelding van een lachende kleuter met een ballon in zijn hand.<br>
Zoek daarom afbeeldingen uit die goed passen bij de sfeer en
verwachtingen die je wilt overbrengen.

<h2>Tip 2. Ken je publiek</h2>
Als je afbeeldingen van personen wilt gebruiken, kies dan voor
personen waar je lezers zich mee kunnen identificeren. Kortom, weet
wie jouw lezers en hun kenmerken zijn: man/vrouw, leeftijd, favoriete
bezigheden,...?

<h2>Tip 3. Neem je onderwerp net TE letterlijk </h2>
Wie zijn blogpost al te letterlijk neemt, zal het soms moeilijk
krijgen met het vinden van de juiste afbeelding. Denk dus niet “ik
schrijf over A, dus ik moet per se een afbeelding van A hebben”. Maak
in plaats daarvan een ietwat subtielere connectie tussen de afbeelding
de inhoud van je blogpost.

Een voorbeeld: 
Iemand heeft je gevraagd om een stuk te schrijven over een reünie van een klas uit 1984. Nu kun je op zoek gaan naar foto’s van die klas uit dat jaar. Echter, je kunt er ook voor kiezen om foto’s te gebruiken die de jaren ‘80 goed beschrijven.


<h2>Tip 4. Laat emotie zien</h2>
Lees je post goed door en ga na welke emotie je bij de lezer wilt uitlokken. Ga vervolgens op zoek naar een passende afbeelding.<br> 
Schrijf je bijvoorbeeld een stuk over een nieuwe, geavanceerde stofzuiger, kies dan voor een afbeelding waarin iemand dolgelukkig is met het apparaat en zijn werking.

<h2>Tip 5. Afbeeldingen zijn tekstvervangers</h2>
Je kunt een product beschrijven aan de hand van woorden, maar je kunt er ook voor kiezen om het product gewoon te laten zien!<br> 
Alhoewel het opschrijven van specificaties nog steeds belangrijk is, denk ik dat vooral vormgevingsaspecten het meest tot hun recht komen in een afbeelding. Lezers zien in één oogopslag hoe het product eruit ziet. 

<h2>Tip 6. Maak gebruik van "eerlijke" foto's</h2>
Kies voor foto’s van echte mensen in alledaagse situaties. Dit is herkenbaar voor je lezer en maken je afbeeldingen betrouwbaar.<br> 
Zo kun je kiezen voor een afbeelding waar medewerkers van jouw
organisatie te zien terwijl ze aan het werk zijn of een
bedrijfsbijeenkomst bijwonen.

<h2>Tip 7. Ga met je tijd mee</h2>
Met deze tip bedoel ik dat je goed moet kijken naar de huidige technologie. Maak gebruik van afbeeldingen die hedendaagse producten tonen.<br> 
Maak dus liever geen gebruik van een foto van een typemachine, maar ga voor een afbeelding van een laptop of tablet.<br> 
Gaat het over mobiele telefoons? Ga dan voor een afbeelding van
recente mobiele telefoons en niet die inklapbare telefoontjes van
jaren terug.

<h2>Tip 8. Ga voor kwaliteit</h2>
Maak gebruik van afbeeldingen met een goede kwaliteit. Dat wil zeggen,
een grootte van ongeveer 100 Kb, maar wel een hoge resolutie.

<h2>Wees uniek en origineel</h2>
In de optimale situatie kies je voor unieke afbeeldingen: afbeeldingen die niemand heeft en die overeenkomen met jouw missie, merkidentiteit, visie en boodschap.<br> 
In dat geval is het beter om stockfoto’s te vermijden en een
professionele fotograaf in te huren.

<h2>Tip 10. One size fits all</h2>
De laatste tip die ik je wil meegeven is dat afbeeldingen
geoptimaliseerd moeten zijn voor alle schermgroottes, hetzij desktop
computer, tablet of smartphone.




