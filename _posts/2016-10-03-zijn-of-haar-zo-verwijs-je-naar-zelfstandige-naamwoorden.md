---
layout: post
title: "Zijn of haar...? Zo verwijs je naar zelfstandige naamwoorden!"
description: "Een veelgemaakte fout is het gebruik van verkeerde
verwijswoorden. In deze blogpost geef ik je tips, waarmee op een
simpele manier achter het juiste verwijswoord kunt komen."
modified: 2016-10-03 19:44:04 +0200
tags: [verwijswoorden, tips]
image:
  feature: 
  credit: 
  creditlink: 
comments: true
share: true
---

<figure>
<img src="/images/woordenboek-nl-taal.jpg" alt="Het woordenboek van de
Nederlandse taal.">
<figcaption>Bron: <a href="http://bit.ly/2dr124J">Steffen Boelaars (Flickr)
</a></figcaption>
</figure>

Het verwijzen naar een zelfstandig naamwoord lijkt makkelijker dan het
is. Lees de volgende zin maar eens:<br>

<em>"De staat moet haar verantwoordelijkheid nemen."</em>

Niks mis mee, zul je misschien denken. Het gebruikte verwijswoord
<em>haar</em> is echter onjuist. De correcte zin zou moeten zijn:<br>

<em>"De staat moet <strong>zijn</strong> verantwoordelijkheid
nemen."</em>

In deze blogpost leg ik je uit hoe je het juiste verwijswoord kunt
vinden voor ieder zelfstandig naamwoord dat je ooit zult tegenkomen. 

<h2>Bepaal eerst het geslacht</h2>
Om erachter te komen welk verwijswoord je moet gebruiken, zul je
eerst achter het geslacht van het zelfstandig naamwoord moeten
komen. Het geslacht kan onzijdig, mannelijk of vrouwelijk zijn. Het is
zelfs mogelijk voor een zelfstandig naamwoord om zowel
mannelijk als vrouwelijk te zijn!

Natuurlijk zou ik nu met allerlei regels kunnen komen hoe je het
geslacht van een zelfstandig naamwoord kunt herkennen, maar ik hou het
simpel. Onzijdige woorden zijn te herkennen aan het lidwoord
<em>het</em>, mannelijke of vrouwelijke woorden aan het lidwoord
<em>de</em>.<br>
Twijfel je aan het geslacht? Pak er dan gewoon een woordenboek bij of
tik het woord (zonder lidwoord!) in op <a
href="http://www.inventio.nl/genus/">www.inventio.nl/genus</a>. Het
geslacht staat er direct achter.

<h2>Het juiste verwijswoord</h2>
Welk verwijswoord je nu moet kiezen, hangt alleen nog af van het feit
of het zelfstandig naamwoord als onderwerp, lijdend (of ander)
voorwerp, of bezittelijk voornaamwoord in de zin wordt gebruikt. Het Genootschap
Onze Taal, een vereniging voor taalliefhebbers,  heeft hier een simpel schema voor opgesteld:

<figure>
<img src="/images/verwijswoorden.png" alt="Welk verwijswoord een
zelfstandig naamwoord krijgt, is afhankelijk van het feit of het het
onderwerp, lijdend voorwerp of bezittelijk voornaam is.">
<figcaption>Bron: <a href="https://onzetaal.nl/taaladvies/verwijswoorden">Genootschap Onze Taal
</a></figcaption>
</figure>

Op deze manier is duidelijk te zien dat de volgende zinnen correct
zijn:<br>

<em>"De staat (m.) moet <strong>zijn</strong> verantwoordelijkheid nemen."</em><br>
<em>"De vereniging (v.) heeft besloten <strong>haar</strong> activiteiten stop te
zetten."</em><br>
<em>"Het team (o.) is zo samengesteld dat <strong>het</strong> al
<strong>zijn</strong> taken goed kan uitvoeren."</em><br>
<em>"De gemeenteraad (m.) staat in <strong>zijn</strong>
recht."</em><br>

En zo kun je er voor elk zelfstandig naamwoord op een hele simpele
manier achter komen welk verwijswoord juist is.

<h2>Mannelijk en vrouwelijk?!</h2>
Eerder in deze post gaf ik al aan dat enkele zelfstandig naamwoorden zowel mannelijk
als vrouwelijk kunnen zijn. In woordenboeken kun je dan alleen lezen dat het
lidwoord <em>de</em> is. Het geslacht wordt dan in het midden
gelaten. Vaak zijn dit woorden die in het verleden
vrouwelijk waren, maar die nu als meer mannelijk ervaren worden.  In
dat geval mag je zowel de mannelijke verwijswoorden <em>hij, hem</em>
en <em>zijn</em> gebruiken, als de vrouwelijke verwijswoorden
<em>zij/ze, haar/ze</em> en <em>haar</em>.

<br><br>
Vond je deze taaltip nuttig en wil je meer van dit soort onderwerpen
op mijn blog terug zien komen? Laat dan een reactie achter!
<br><br>


<small>Bronnen:<br>
Beterspellen.nl. <a
href="http://www.beterspellen.nl/website/index.php?pag=99">Twijfelwoorden
| zijn of haar</a>. Verkregen: 3 oktober 2016. <br>
Onzetaal.nl. <a
href="https://onzetaal.nl/taaladvies/verwijswoorden">Verwijswoorden:
haar, zijn, hem, het, zij, hij</a>. Verkregen: 3 oktober 2016.
</small>
