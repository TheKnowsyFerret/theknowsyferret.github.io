---
layout: post
title: "Wat kan er nou misgaan aan het begin van een debat?"
description: "De aankondiging van de republikeinse
presidentskandidaten liep uit op een slapstick. Hoe kun je dergelijke situaties voorkomen?"
modified: 2016-02-11 11:08:35 +0100
tags: [debat, predidentsverkiezingen, USA, 2016]
image:
  feature: 
  credit: 
  creditlink: 
comments: true
share: true
---

<figure>
<img src="/images/karikatuur-republikeinse-kandidaten.jpg" alt="De
republikeinse presidentskandidaten (karikatuur)">
<figcaption>Foto: <a href="http://bit.ly/1PEGOPL">DonkeyHotey
</a></figcaption>
</figure>

Alles! Dat lieten de Amerikanen bij de aankondiging van een debat tussen de republikeinse presidentskandidaten op zaterdag 6 februari eens goed zien.

Het was de bedoeling dat de presidentskandidaten bij het horen van hun naam in de camera keken, om vervolgens door te lopen naar het podium. Helaas verliep dit niet echt vlekkeloos. 

Een overzicht van de “pijnlijke” gebeurtenissen:

<ul>
<li>Ben Carson hoort de aankondiging niet (0:37).</li>
<li>Iemand achter de schermen gebaart Carson door te lopen, wat hij dan ook voorzichtig doet (0:50).</li>
<li>Net op dat moment roept een van de gespreksleiders Ted Cruz op (0:52).</li>
<li>Ben Carson kijkt verbaasd, geeft het op en loopt weer terug (0:55).</li>
<li>De man achter de schermen probeert nogmaals te gebaren dat Carson door moet lopen (1:02), maar Carson begrijpt het allemaal niet meer.</li>
<li>Op dat moment roepen de gespreksleiders de nog niet aanwezige Donald Trump op (1:05), maar ook hij hoort dat niet. Als hij eenmaal in de coulissen staat, kijkt hij verbaasd en blijft hij bij Ben Carson hangen.</li> 
<li>Marco Rubio hoort zijn naam (1:11), loopt Donald Trump en Ben Carson voorbij en stapt het podium op.</li> 
<li>Jeb Bush komt zenuwachtig op en gaat meermaals een praatje met de persoon achter de schermen aan, om er zeker van te zijn dat het zijn beurt is (1:16-1:20).</li>
<li>John Kasich’s naam is te horen, maar ook hij blijft achter de schermen hangen (1:34).</li>
<li>De gespreksleiders ronden de aankondigingen af en lijken niet te beseffen dat er nog drie presidentskandidaten afwezig zijn (1:37).</li>
<li>Als ze de afwezigheid beseffen, roepen ze Carson (1:44) naar
voren. Even later is Trump aan de beurt, maar die lijkt zijn naam alweer niet gehoord te hebben (1:46). Pas bij de tweede poging loopt Trump het podium op (1:58).</li>
<li>Tot slot is er een gênant moment, waarin presidentskandidaat Chris Christie aan de gepreksleiders van het debat moet melden dat John Kasich nog niet ten tonele is verschenen (2:07).</li>
</ul>

<br>
De hele slapstick is te zien in het volgende fimpje:

<iframe src="https://embed.theguardian.com/embed/video/us-news/video/2016/feb/06/republican-debate-awkward-introduction-donald-trump-ben-carson-video" width="560" height="315" frameborder="0" allowfullscreen></iframe>


<h2>Wat kunnen we van deze gebeurtenis leren?</h2>
Het filmpje laat zien dat er een heleboel mis kan gaan tijdens iets
simpels als het aankondigen van personen in een bepaalde
volgorde. Heel vervelend voor de betreffende
presidentskandidaten. Het geeft ons echter ook de mogelijkheid om na
te denken over maatregelen die wij kunnen treffen om dit soort
situaties te voorkomen. Dus... welke leringen kunnen we hieruit
trekken?

<ol>
<li><em>Zorg voor een goed draaiboek</em>. Schrijf van begin tot eind op hoe
het debat idealiter gaat verlopen.</li>
<li><em>Informeer</em>. Licht kandidaten van tevoren in over de
oproepvolgorde, zodat ze weten wanneer en na wie ze aan de beurt zijn.</li>
<li><em>Maak gebruik van non-verbale cues</em>. Kijk de persoon die je
aankondigt aan en maak gebruik van gebaren om hem te laten weten dat
hij op kan komen. Je kunt hier een speciaal gebaar voor afspreken.</li>
<li><em>Praat luid en duidelijk</em>. In het fimpje viel het mij op dat met name de vrouwelijke
gespreksleider slecht te verstaan was. Het is dus belangrijk om
duidelijk en hardop te praten als je iemand aankondigt. </li>
<li><em>Wacht op bevestiging van de kandidaat</em>. In het filmpje zie ik dat
de gespreksleiders niet kijken of de persoon in kwestie ook het podium
op komt. Blijf dus opletten en wacht met het aankondigen van de
volgende kandidaat als je merkt
dat de persoon die je net hebt aangekondigd nog niet op het podium
staat. Roep de kandidaat nogmaals op als hij jou niet gehoord
heeft. </li>
<li><em>Kies het juiste moment</em>. De zaal was erg rumoerig, waardoor
aankondigingen slecht te verstaan waren. Wacht tot het publiek rustig
is, zodat je weer verstaanbaar bent. Gebaar het publiek desnoods om
rustig te zijn. Ook hier kun je een specifiek gebaar voor
afspreken.</li>
<li><em>Maak gebruik van het achtergrondscherm</em>. Achter de kandidaten op
het podium, hing een groot scherm. Op het moment dat je iemand
aankondigt, zou je de foto en naam van diegene in beeld kunnen brengen
en
afspreken dat dit het moment van opkomen is. Zet hiervoor ook een
beeldscherm neer in de coulissen. Zo kunnen de kandidaten deze cue in
de gaten houden</li> 
</ol>

<br>
Welke tips heb jij voor de Amerikaanse gespreksleiders?
