---
layout: post
title: "Efficiënt notuleren"
description: "Als notulist moet je kunnen luisteren en schrijven
tegelijk. Met mijn tips ga je vol zelfvertrouwen de vergadering in!"
modified: 2016-09-01 10:36:41 +0200
tags: [notuleren, vergaderen, tips]
image:
  feature: 
  credit: 
  creditlink: 
comments: true
share: true
---
<figure>
<img src="/images/notuleren.jpg" alt="Notuleren tijdens een vergadering">
<figcaption>Bron: <a href="http://bit.ly/2bE0Ktq">Chung Ho Leung (Flickr)
</a></figcaption>
</figure>

Je baas komt je vragen om te notuleren bij een vergadering. Natuurlijk
doe je dat! Maar dan opeens slaat de paniek toe....hoe pak ik dat aan?

Wanneer je nog maar weinig ervaring hebt met notuleren, kan notuleren
een lastige klus zijn. Wat schrijf ik op en wat laat ik achterwege?
Hoe gedetailleerd moet het verslag zijn?

In deze blogpost deel ik enkele handige tips, waarmee je vol
zelfvertrouwen de vergadering in gaat!


<h2>De voorbereiding</h2>
<ul>
<li><strong>Neem kennis van de vorige vergadering</strong><br>
Zorg dat je op de hoogte bent van alle actiepunten, besluiten, moties en
documenten van de vorige vergadering.</li>
<li><strong>Neem niet deel aan de vergadering zelf</strong><br>
Het
luisteren en opschrijven van alle relevante informatie kost veel
tijd. Mocht je naast het notuleren nog deel moeten nemen aan de
vergadering, koffie moeten halen of andere taken moeten vervullen, dan
zal dit geheid ten koste gaan van de kwaliteit van het notuleren. Maak dit duidelijk aan
je voorzitter!<br>
Moet je onverhoopt toch deelnemen aan de vergadering zelf,
dan is het raadzaam om eventuele vragen die je hebt van tevoren op te
schrijven. Zo vergeet je ze niet. </li>
<li><strong>Bestudeer de agenda</strong><br>
Zorg dat je op de hoogte bent van de agendapunten en het doel van elk
agendapunt. Zo weet je welke informatie tijdens de vergadering
relevant is en welke informatie niet. Je kunt de voorzitter vragen je
de agenda van tevoren te e-mailen.<br>
Daarnaast is het belangrijk om te kijken of er belangrijke documenten
of onderzoeken zijn, die tijdens de vergadering worden besproken. Zorg dat je hiermee
bekend bent. </li>
<li><strong>Welk soort verslag moet het worden?</strong><br>
Iedere vergadering is anders. Vraag aan de voorzitter wat voor soort
verslag hij of zij wenst. Hoef je alleen de actiepunten en besluiten
op te nemen of moet je een gedetailleerd verslag maken van wat er
gebeurd is (bijv. een transcript)?</li>
<li><strong>Maak gebruik van een template</strong><br>
Templates kun je gebruiken om de algehele structuur van een
vergadering weer te geven, inclusief huisstijl. De meeste verslagen
bevatten in ieder geval de volgende informatie:<br>
- De naam of initialen van de
voorzitter/notulist/aanwezigen/afwezigen;<br>
- De datum, locatie en tijdstip van de
vergadering;<br>
- De agendapunten en een markering van de beslissingen die
zijn genomen;<br>
- Een notitie van de te nemen besluiten/acties en wanneer
deze plaatsvinden;<br>
- Tot slot noteer je de datum van de volgende vergadering.</li>
<li><strong>Welke middelen kies je?</strong><br>
Je kunt pen en papier
gebruiken, een iPad of een laptop. Bedenk van tevoren waar jij het
lekkerste en snelste mee kunt werken.<br>
Indien je elektronische apparaten gebruikt, zorg dan altijd voor
back-up materiaal, zoals pen en papier. </li>
</ul>

<h2>Tijdens de vergadering</h2>
<ul>
<li><strong>Kies de juiste plek</strong><br>
Zorg voor een plek waar je de deelnemers goed kunt horen en zien. Vaak
is dat een plek direct naast de voorzitter.</li>
<li><strong>Wie nemen er deel aan de vergadering?</strong><br>
Zorg dat je de namen en posities kent van diegenen die aan de
vergadering deelnemen. Indien je niet bekend bent met de betreffende
personen, kun je voorafgaand aan de vergadering altijd nog een tekening maken van
de ruimte en de plek waar iedereen zit. Nieuwe mensen kun je bij
binnenkomst laten zeggen wie ze zijn en welke functie ze
bekleden.</li>
<li><strong>Wees summier, accuraat en objectief</strong><br>
Schrijf belangrijke punten direct op en maak gebruik van
steekwoorden en initialen. Blijf tevens objectief en
laat je eigen mening achterwege!</li>
<li><strong>Feiten, geen meningen</strong><br>
Richt je bij het notuleren op de feiten en niet op de meningen die
anderen over een bepaald punt hebben.</li>
<li><strong>Durf te vragen!</strong><br>
Als je niet bekend bent met de gebruikte vaktermen of de aangenomen
moties/beslissingen niet duidelijk vindt, vraag het dan
direct.<br>
Ook als je niet weet welke informatie je moet noteren, kun je
aan de voorzitter vragen om een samenvatting te geven.<br>
Bedenk: een
goede voorzitter zit niet alleen voor, maar vat ook samen en verwoord
genomen besluiten!</li>
<li><strong>Blijf doelgericht</strong><br>Het belangrijkste doel van
een vergadering is te bepalen welke acties zijn ondernomen
(incl. stemmingen, moties e.d), welke
gepland staan en welke acties of opdrachten zijn uitgesteld. Daarnaast is het
belangrijk om te weten wie welke acties zal uitvoeren en
wanneer. Richt je daarom ook op deze punten en markeer ze. Tot slot moet je weten en
noteren wanneer de volgende vergadering is.</li>
<li><strong>Neem de vergadering op</strong><br>
Doe dit alleen als het heel erg belangrijk is, bijvoorbeeld bij het
schrijven van een transcript. Laat de deelnemers weten
dat je opnamen maakt en dat je deze voor het verslag zult gebruiken.</li>
</ul>

<h2>Na de vergadering</h2>

<ul>
<li><strong>Werk aantekeningen zo snel mogelijk uit</strong><br>
Werk het verslag zo snel
mogelijk na de vergadering uit. De 
informatie zit dan nog vers in je geheugen en dus kun je het verslag snel, accuraat en
bijtijds aanvullen en inperken. Ook weten de deelnemers een snel
ontvangst van verslagen te waarderen.<br>
Richt je bij het uitwerken van het
verslag op het vermijden van taal-
en typefouten enerzijds, en het creëren van een
helder, leesbaar document anderzijds.<br>
Maak gebruik van de "<em>10 gouden minuten</em>"
na de vergadering, waarbij iedereen nog even blijft hangen. Dit is een
mooi moment om gegevens te verifiëren of te laten
verduidelijken.<br>
</li>
<li><strong>Neem de tijd</strong><br>
Het lijkt in tegenspraak met mijn vorige punt, maar neem de tijd om
aan je verslag te werken. Ga uit van een factor 1:1. Dus heb je een
uur genotuleerd? Dan heb je ook zeker een uur nodig om het verslag te
schrijven. Plan deze tijd in je agenda!
<li><strong>Laat het verslag reviewen</strong><br>
Alvorens je het verslag aan deelnemers en geïnteresseerden
verstuurt, doe je er verstandig aan het verslag nog even te laten
controleren en aanpassen/aanvullen door de voorzitter.</li>
<li><strong>Sla het verslag en de notulen op</strong><br>
De verslagen kun je opslaan in de cloud en delen via bijvoorbeeld Google Docs of
SkyDrive. Misschien willen sommige deelnemers een hard copy van het
verslag. Ga na welke methode in jouw bedrijf het meest gebruikelijk
is</li>
</ul>

<br><br>
Hoe bereid jij je voor op het notuleren?! Laat het mij weten door een
comment achter te laten!

<br><br><br>

<small>Meer informatie over efficiënt notuleren:<br>
Blog.secretary.nl (2016). <a
href="http://blog.secretary.nl/help-ik-moet-notuleren/"> Help, ik moet
notuleren</a>.<br>
Intermediair.nl (2013) <a
href="http://www.intermediair.nl/carriere/doorgroeien/competenties/7-tips-om-beter-te-notuleren?policy=accepted&utm_referrer=">
 7 tips om beter te notuleren </a>.<br>
Practicallyperfectpa.com (2012). <a
href="https://www.practicallyperfectpa.com/2012/tips-on-good-minute-taking/10/03/">
Tips on good minute taking</a>.<br>
Landgoedisvw.nl <a
href="https://www.landgoedisvw.nl/nl/blog/10-praktische-tips-voor-het-notuleren-tijdens-een-vergadering/">
10 praktische tips voor het notuleren tijdens een
vergadering</a>. Verkregen: 28 augustus 2016<br>
Carrieretijger.nl <a
href="http://www.carrieretijger.nl/functioneren/samenwerken/werkvormen/vergadering/notuleren">
Notuleren</a>. Verkregen: 29 augustus 2016<br>
Businesstrainingworks.com <a
href="http://www.businesstrainingworks.com/Mechanics/PDF/Free-Minute-Taking-Guide.pdf">
Twenty-one tips for taking meeting minutes</a>. Verkregen: 30
augustus 2016.<br>
Ubiqus.co.uk <a
href="https://www.ubiqus.co.uk/transcription/minute-taking-tips/">
Tips for ecxellent minute taking</a>. Verkregen: 31 augustus <br>
Tuxx.nl <a href="http://www.tuxx.nl/tips/beter_notuleren/"> Beter
notuleren: tips en richtlijnen</a>. Verkregen: 31 augustus 2016<br>
Ipo.info.yorku.ca <a
href="http://ipo.info.yorku.ca/tool-and-tips/tip-sheet-12-minute-taking-tips-and-techniques/">
Tip sheet 12 - making minute making tips and techniques
</a>. Verkregen: 1 september 2016. <br>
Wildapricot.com <a
href="http://www.wildapricot.com/articles/how-to-write-effective-meeting-minutes">
How to write effective meeting minutes</a>
. Verkregen: 1 september 2016.

