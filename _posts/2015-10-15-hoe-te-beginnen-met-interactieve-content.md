---
layout: post
title: "Hoe te beginnen met interactieve content?"
modified: 2015-10-15 14:57:19 +0200
tags: [interactieve content, tips]
image:
  feature: 
  credit: 
  creditlink: 
comments: true
share: true
---
<figure>
<img src="/images/interactive.jpg" alt="Interactieve content">
<figcaption>Bron: <a href="http://bit.ly/1G75tgX">Emma Brabrook
</a></figcaption>
</figure>

Blogposts, video’s, gidsen en afbeeldingen. Allemaal hebben ze één ding met elkaar gemeen: het is statische content. Een nadeel hiervan is dat dit soort content éénrichtingsverkeer is. Iedere bezoeker heeft dezelfde ervaring. 
Interactieve content, daarentegen, geeft iedere bezoeker een unieke en persoonlijke ervaring. Denk maar eens aan quizzen, rekenhulpjes, polls en wedstrijden. 

In de praktijk kent het plaatsen van interactieve content vele voordelen. Zo val je meer op tussen je concurrenten, kun je veel gegevens over je bezoekers verzamelen en  kun je nieuw publiek aantrekken. Daarnaast geeft het plaatsen van vele soorten content je site een SEO boost en kun je meer leads verwachten. 

Leuk, zul je denken. Maar hoe begin ik nu met het implementeren van
interactieve content? In deze blogpost geef ik je enkele handvatten. 


<h4>STAP 1: Ken je doelgroepen door en door</h4>
Probeer er achter te komen wie jouw bezoekers zijn, wat ze willen en hoe zij zich gedragen op de site. Komen zij naar jou toe om spelletjes te spelen? Prijzen te vergelijken? Productreviews te lezen? Zijn zij op zoek naar een oplossing voor een probleem? Stellen zij vragen en zo ja, welke? 

Om achter het antwoord op deze vragen te komen, kun je de statistieken raadplegen, zoals Google Analytics. Maak echter ook gebruik van de afdelingen die nauw contact hebben met de doelgroep, zoals de helpdesk, klantenservice of verkoopteam. Ook kun je extra onderzoek laten verrichten door externe bureaus. 

Zodra je een goed beeld hebt van jouw bezoekers, kun je ze indelen in gebruikerstypen of persona’s, die ieder hun eigen kenmerken hebben.

<h4>STAP 2: Wat wil je zelf bereiken?</h4>
Nu de wensen en behoeften van de bezoeker bekend zijn, is het tijd om naar je eigen wensen en behoeften te kijken. Wat wil je op de korte en lange termijn bereiken? Meer pageviews? Betrokken bezoekers? Meer leads?

<h4>STAP 3: Het plan</h4>
Je kent de bezoeker inmiddels door en door en je weet wat je zelf wilt
bereiken. Nu is het tijd om na te denken over de wijze waarop je de
aandacht van bezoekers kunt trekken, hun kunt beïnvloeden en ze
betrokken te houden. In je plan ga je in op de volgende aspecten:<br>

<em>Welke interactieve content zet je in?</em><br>
Het arsenaal aan interactieve content waar je uit kunt kiezen, is
groot. Naast quizzen zijn er kennistesten, assessments, polls en
interactieve video's. Een mooi overzicht van beschikbare interactieve
content vormen en hun toegevoegde waarde, kun je
vinden op <a
href="http://www.snapapp.com/platform/interactive-content-types">Snapapp.com</a>.

Welk type interactieve content je daadwerkelijk in kunt zetten, hangt af van je
gebruikerstypen en persona’s, maar ook van eventuele (koop)processen
en je eigen doelen. Voor iedere stap in een proces en voor iedere
soort gebruiker heb je waarschijnlijk andere interactieve content
nodig.

Een voorbeeld:<br>
Van een potentiële klant zul je eerst de aandacht moeten trekken. Dit kan door middel van korte interacties, waarin je hem kunt vermaken of onderwijzen. Met dit laatste bedoel ik dat je hem spelenderwijs kunt laten zien, dat hij een latente behoefte of wens heeft. Het inzetten van quizzen, contests of interactieve infographics kan de potentiële klant zowel vermaken als inzicht geven in zijn latente behoefte. 
Is de klant ervan overtuigd dat hij inderdaad een bepaalde behoefte
heeft, maar heeft hij nog vragen of twijfels, dan kun bijvoorbeeld
rekenhulpen inzetten waarmee iemand kan uitrekenen hoeveel winst hij
kan maken door gebruik te maken van jouw product.


<em>Hoe en waar deel je  jouw interactieve content?</em><br>
Het beste is het om je interactieve content in te zetten via verschillende kanalen: social media, blogposts, e-mail, nieuwsbrieven, etcetera. Zorg ook door share-buttons op je webpagina, zodat het delen ervan makkelijk kunt maken. 

<em>Less is more</em><br>
Interactieve content betekent dat je de content afroomt tot de
essentie. Alles wat de afleidt, geen waarde toevoegt of verward, zul
je moeten weglaten. Alleen op die manier kun je de bezoeker leiden en
het juiste pad op helpen.

<em>Wat ga je doen met verkregen informatie?</em><br>
Door het aanbieden van interactieve content kun je veel informatie
over bezoekers verkrijgen. Het niet benutten van deze informatie is
een gemiste kans. Denk dus na over wat je met die gegevens wilt
doen. Ga je deze gevens inzetten voor nieuwe content? Nieuwe
campagnes? Je dienstverlening?

<h4>STAP 4: Evalueer</h4>
Het gedrag van je bezoekers kan met de tijd veranderen. Ga daarom
altijd door met het verzamelen van informatie om een goed beeld te
behouden van hun behoeften en wensen.

<br>
Gebruik jij al interactieve content en wat hoop je ermee te bereiken?

<br><br>
<small>Bronnen:<br>
Snapapp.com (2015). <a
href="http://www.snapapp.com/blog/5-steps-integrate-interactive-content-your-marketing-strategy">5
steps to integrate interactive content into your
marketing strategy</a>.<br> 
Contenttools.com (2015). <a href="http://contenttools.co/interactive-content-creation-5-important-steps-to-remember/">Interactive content creation: 5 important
steps to remember</a>.<br>
Creativebloq.com (2015). <a
href="http://www.creativebloq.com/ux/10-steps-engaging-user-experience-3156607?page=1">10
steps to engaging user experience</a>.<br>
Wolfinteractive.co (2015). <a
href="http://www.wolfinteractive.co/news/content-marketing-4-steps-to-creating-valuable-content">
4 simple steps to creating valuable
content</a>.<br>
</small>





