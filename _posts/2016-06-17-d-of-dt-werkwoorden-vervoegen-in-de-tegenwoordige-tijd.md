---
layout: post
title: "D, t of dt?! Werkwoorden vervoegen in de tegenwoordige tijd"
description: "Vandaag laat ik je zien hoe makkelijk je dt-fouten in de tegenwoordige
tijd kunt vermijden door gebruik te maken van een paar simpele regels"
modified: 2016-06-17 11:28:04 +0200
tags: [werkwoorden vervoegen, spelling, grammatica, tips]
image:
  feature: 
  credit: 
  creditlink: 
comments: true
share: true
---

<figure>
<img src="/images/spellingtips.jpg" alt="Spellingtips">
<figcaption>Foto: <a href="http://bit.ly/1rHlbtb">Fredrik Rubensson
</a></figcaption>
</figure>

Veel mensen ergeren zich er aan en toch maakt iedereen ze
wel eens: dt-fouten. Je hoeft maar even rond te kijken bij winkels of
op het Internet en je ziet zinnen staan als:

<em>"U rijd te hard"</em><br>
<em>"Onze accessoires vindt je op de 4e etage"</em>

Vandaag laat ik je zien hoe makkelijk je dt-fouten in de tegenwoordige
tijd kunt vermijden door gebruik te maken van een paar simpele regels. 

<h2>Zoek het onderwerp</h2>
Moet ik een <em>t</em> toevoegen aan de stam (het hele
werkwoord minus <em>-en</em>) of niet? Dat is de hamvraag waar het bij het vervoegen van een werkwoord in de
tegenwoordige tijd om gaat.

Om daar achter te komen, hoef je alleen maar te weten wat het
<a href="https://onzetaal.nl/taaladvies/advies/onderwerp-van-de-zin">onderwerp</a> van de betreffende zin is. Stel jezelf hiervoor
de vraag wie of wat er in de zin iets doet of is.

Bijvoorbeeld:<br>
<em>"Jan speelt met blokken"</em> (Jan is het onderwerp, want hij doet
iets) <br>
<em>"Het hagelt nu al uren"</em> (Het is het onderwerp, want het is iets)


<h2>Pas de juiste regel toe</h2>
Nu je het onderwerp van de zin gevonden hebt, is het tijd om de juiste
regel toe te passen. Grofweg zijn er twee regels:  je zet een
<em>t</em> achter de stam Ã²f je zet geen <em>t</em> achter de stam.

Voeg GEEN <em>t</em> toe, als het onderwerp...<br>
<ul>
<li><em>Ik</em> is. Voorbeeld: "Ik word later directeur"</li>
<li><em>Je/Jij</em> is en achter de persoonsvorm staat. De persoonsvorm is het
werkwoord dat verandert als je de zin in een andere tijd zet. Het is
tevens het werkwoord dat je wilt vervoegen. <br>
Voorbeeld:"Meld jij
het even?"</li>
</ul>

Voeg WEL een <em>t</em> toe, als het onderwerp...<br>
<ul>
<li><em>U</em> is. Voorbeelden: "U wordt geroepen", "Laadt u de
auto even in?"
<li>Een derde persoon is: <em>hij/zij, namen van personen, dingen of
plaatsen, etc. Voorbeeld: "Den Haag luidt de noodklok"</em></li>
<li><em>Jij/je</em> is en voor de persoonsvorm staat. Voorbeeld: "Jij
biedt nu je excuses aan!"</li>
</ul>

Naast deze regels is het belangrijk om te weten dat je ook een
<em>t</em> toevoegt als de stam op een <em>d</em> eindigt. Daarnaast
voeg je in de tegenwoordige tijd nooit een <em>d</em> aan  de stam toe!


<h2>Let goed op!</h2>
Sommige mensen menen dat als <em>je</em> achter het werkwoord
staat, je dan nooit een <em>t</em> aan de stam toevoegt. Dit klopt
niet altijd. Bepaal eerst wat het onderwerp in de zin is. <br>
Als je <em>je</em> kunt
vervangen door <em>jij</em>, dan is <em>je</em> het onderwerp en voeg
je geen <em>t</em> aan de stam toe. Voorbeeld: "Wat vind je van dit boek?"<br>
Kun je <em>je</em> echter vervangen door <em>jou</em> of
<em>jouw</em>, dan is <em>je</em> geen onderwerp en voeg je dus wel
<em>t</em> aan de stam toe. Voorbeeld: "Wat houdt je bezig?"


<h2>De zin heeft geen onderwerp. Wat nu?</h2>
Soms is het onderwerp in een zin weggelaten: <em>"Wordt aan
gewerkt"</em>. In dat geval is er sprake van een verkorte zin. De
werkelijke zin zou dan wellicht "Hier wordt aan gewerkt" geweest
kunnen zijn.<br>
Ook in deze gevallen geldt de regel dat je een <em>t</em> achter de
stam toevoegt.

<br><br>
Maak jij wel eens dt-fouten?!
<br><br><br>


<small>Bronnen:<br>
Onzetaal.nl. <a
href="https://onzetaal.nl/taaladvies/advies/d-t-of-dt">D, t of dt?</a>
Verkregen: 14 juni 2016.<br>
Beterspellen.nl. <a
href="http://beterspellen.nl/website/index.php?pag=127">Werkwoorden: d
of dt </a>. Verkregen: 14 juni 2016.




