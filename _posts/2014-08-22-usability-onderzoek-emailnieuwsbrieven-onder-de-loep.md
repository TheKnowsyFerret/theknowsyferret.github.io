---
layout: post
title: "Usability onderzoek e-mailnieuwsbrieven onder de loep"
description: "In deze blogpost geef ik een review van dit onderzoek van DDMA en Netprofiler. Wat viel mij op tijdens het lezen van de resultaten? En…zijn de conclusies ècht onthullend?"
modified: 2014-08-22 11:00:50 +0200
tags: [usability, user experience, nieuwsbrieven]
image:
  feature: 
  credit: 
  creditlink: 
comments: true
share: true
---


Bol.com, de HEMA…

<figure class="floatright round">
  <img src="/images/onder-de-loep.jpg" alt="Een inspecteur kijkt door een vergrootglas" >
  <figcaption>Foto: <a href="http://bit.ly/onderdeloep">Paurian</a></figcaption>
</figure>

De meeste organisaties hebben een e-mailnieuwsbrief waar je jezelf op
kunt abonneren. Maar, voldoen ze wel aan de verwachtingen van de
lezers? Netprofile zocht dit uit.

In opdracht van de Dutch Dialogue Marketing Association (DDMA) werden
de e-mailnieuwsbrieven van 14 verschillende organisaties onderzocht
door middel van usability-onderzoek en eyetracking. Het resultaat zijn 16 onthullende bevindingen.

In deze blogpost geef ik een review van dit onderzoek: wat viel mij op tijdens het lezen van de resultaten? En…zijn de conclusies ècht onthullend?


<h2>Wat mij opviel</h2>

<h3>Gebruikerservaring naast gebruikersgemak</h3>
Het onderzoek draagt de naam “usability”. Dit suggereert dat het onderzoek zich alleen richt op het gebruikersgemak of
gebruikersvriendelijkheid. Hoewel het onderzoek daar zeker naar kijkt,
geeft het onderzoek ook inzicht in de rol van de <a
href="http://www.neospot.se/usability-vs-user-experience/">gebruikerservaring</a>.<br>
Zo laat het onderzoek zien dat de lezer het gebruik van frisse kleuren
positief waardeert. Ook geven lezers aan, dat het om en om plaatsen
van afbeeldingen en tekstkaders, onrustig oogt.<br>
Het is voor organisaties dus zeker ook belangrijk dat zij in hun
nieuwsbrief, naast gebruikersgemak, tegemoetkomen aan deze
“emotionele” behoeften.

<h3>Scangedrag: F-patroon versus focus op het midden</h3>
In 2006 liet Nielsen zien dat het scangedrag van weblezers een <a
href="http://www.nngroup.com/articles/f-shaped-pattern-reading-web-content/">
F-patroon</a> vertoont. Het onderzoek van DDMA en Netprofiler lijkt
een ander patroon te hebben gevonden: de focus van lezers ligt op het
midden. Hun advies is dan ook de ankers te verhogen, zodat het te
lezen artikel meer in het midden ligt. Als voorbeeld gebruiken zij
hier de nieuwsbrieven van de Bruna en de OHRA.

<figure class="shadow">
  <img src="/images/focus-op-het-midden.png" alt="Lezers focussen op het midden">
  <figcaption>De focus van lezers ligt op het midden (bron: DDMA)cd </a></figcaption>
</figure>

Uit <a
href="http://www.usabilityweb.nl/2006/09/hoe-wordt-een-nieuwsbrief-gelezen/
">eyetracking onderzoek</a> van Hans Jakob de Gier (2006) blijkt dat
structuurelementen het scangedrag sturen. Voorbeelden van zulke
scanelementen zijn hyperlinks, visuele afbakeningen en
grafische visualisaties.

Neem je de nieuwsbrieven van de Bruna en de OHRA, dan is
dat nu precies wat er hier aan de hand is:<br>
<ol>
<li>De voordeeltekst van de Bruna is visueel afgebakend van de rest
van de nieuwsbrief. Er is afstand
tussen deze tekst en de omliggende artikelen. Bovendien maakt de tekst
onderdeel uit van een grafische visualisatie.</li>
<li>Ook het grijze kader van
de OHRA is visueel afgebakend door het witte vlak er omheen en
wekt de tekst in het kader de suggestie een hyperlink te zijn. Dat
alles maakt dat de focus van de lezer bij deze twee voorbeelden in het
midden ligt.</li>
</ol>
De vraag is echter of dit focussen op het midden ook geldt voor
nieuwsbrieven met een andere layout of dat zich daar het bekende
F-patroon laat zien.

<h3>Aansluiting afzender en de onderwerpsregel</h3>
Lezers waren geneigd de nieuwsbrief eerder te openen als de afzender en het onderwerp op elkaar aansloten.<br>
Volgens het rapport werd de onderwerpsregel van HB Hair Careshop niet
direct in verband gebracht met de organisatie, omdat hier naast haar-
ook over huidproducten werd gesproken.<br>

<figure class="shadow">
  <img src="/images/afzender-onderwerpregel.png" alt="Onderwerp sluit
  niet aan op afzender">
  <figcaption>Sluit afzender en onderwerpregel op elkaar aan (bron: DDMA)</a></figcaption>
</figure>

In de praktijk zijn het vooral de <a
href="http://www.nngroup.com/articles/e-mail-newsletters-usability/">fans
en trouwe klanten</a> die op nieuwsbrieven geabonneerd zijn. In het
onderzoek van Netprofiler was geen enkele respondent bekend met HB Care. Misschien dat enige bekendheid met de organisatie tot een ander resultaat had geleid. Onderzoek onder klanten en/of bekenden van HB Care is daarom dan ook gewenst.

<h2>En…zijn de conclusies onthullend?</h2>
Ja en nee.

Nee, omdat de bevindingen in het rapport geen onthullingen zijn in die
zin, dat zij _nieuw_ zijn:
<ul>
<li>Veel "onthullingen" in het onderzoeksrapport worden namelijk door eerder usability onderzoek ondersteund. 
Denk bijvoorbeeld aan het<a
href="http://www.nngroup.com/articles/email-newsletters-inbox-congestion/">
overslaan
van intro’s </a> en het toevoegen van <a href="http://www.nngroup.com/articles/photos-as-web-content/">sprekende
en passende afbeeldingen</a>.</li><br>
<li>Daarnaast zijn er "onthullingen" die in iedere communicatie- en
marketing opleiding aan bod komen, zoals het gebruik van aandacht
trekkende koppen en aanbieden van relevante en actuele informatie.  De
”secretaresse van het jaar” verkiezing bij Kia is een goed voorbeeld
van zendergerichte informatie, terwijl juist de lezer centraal moet staan.</li>
</ul>

Aan de andere kant kent het onderzoek wel degelijk interessante
bevindingen:

<figure class="floatright shadow">
  <img src="/images/onrustige-layout.jpg" alt="Nieuwsbrief waarbij
  tekstkaders en afbeeldingen om en om zijn weergegeven.">
  <figcaption>Het om en om aanbieden
  van tekst en afbeeldingen ervaren lezers als onrustig (bron: DDMA)</a></figcaption>
</figure>

<ul>
<li>Ik denk dan met name aan de layout: het gebruik
van frisse kleuren, het gebruik van kaders en lichte
achtergrondkleuren en het niet om en om plaatsen van tekstkaders en
afbeeldingen.<br>
Deze bevindingen hebben echter betrekking op
gebruikerservaringen en zijn daarom subjectief. Daarnaast bevat het
usability onderzoek weinig respondenten. Meer onderzoek en meer
respondenten zijn dan ook nodig om na te gaan in hoeverre de
bevindingen generaliseerbaar en representatief zijn.</li><br>
<li>Ook onthullend (lees: opmerkelijk) is dat nieuwsbrieven, ondanks
kennis uit eerder usability onderzoek en de aandacht vanuit
opleidingen, nog steeds niet goed aansluiten op de verwachtingen van
lezers. Zou het komen doordat deze kennis zo voor de hand ligt, dat
organisaties er niet meer bewust bij nadenken om deze kennis in de
praktijk te brengen? Wie zal het zeggen…</li>
</ul>


Eindoordeel: leuk onderzoek. Ik geef het een 7!

<br><br>
<small>Download het onderzoeksrapport:  
DDMA (mei 2014): <a href="https://ddma.nl/download/31311/">“Usability
onderzoek e-mailnieuwsbrieven: 16 onthullingen in één oogopslag.”</a>
(4.4 Mb, pdf)</small>
