---
layout: post
title: "5 redenen waarom niemand de stijlgids leest"
description: "Niemand leest de stijlgids. In deze post leg ik je uit waarom. Ook geef ik je tips, waarmee je de richtlijnen toch op je collega’s kunt overbrengen."
modified: 2014-08-01 10:20:30 +0200
tags: [webteksten, stijlgids]
image:
  feature: 
  credit: 
  creditlink: 
comments: true
share: true
---
<figure>
  <img src="/images/stijlgids.jpg" alt="Foto: de stijlgids van The Telegraph">
  <figcaption>Stijlgids van The Telegraph. Foto:<a
  href="http://bit.ly/1m4VEjx"> Dave Crosby</a></figcaption>
</figure>

Je hebt veel tijd gestoken in het opstellen van een stijlgids, waarin
je richtlijnen geeft bij het schrijven en structureren van
webteksten.

De praktijk wijst echter uit dat niemand hem leest!

In deze post leg ik je uit waarom. Ook geef ik je tips, waarmee je de
richtlijnen toch op je collega’s kunt overbrengen.

##5 redenen waarom niemand de stijlgids leest
<ol>
<li><strong>Stijlgidsen hebben een grote omvang</strong><br> Op zich heeft
niemand iets tegen een stijlgids. Sterker nog, als je aan collega’s zou
vragen wat ze een stijlgids vinden, dan is de meerwaarde voor
iedereen duidelijk.<br>
Echter, de gedachte dat zij een omvangrijk en saai document moeten
doorspitten om het antwoord op een praktische vraag te kunnen vinden,
staat ze tegen. Hulp vragen van een collega gaat sneller en kost
minder moeite.<br></li>
<li><strong>Het is niet duidelijk wat moet en wat mag</strong><br> Vaak
ontbreekt het onderscheid tussen wat moet en wat mag. Dit leidt tot
verwarring. Moet of mag ik het aantal pagina’s vermelden bij een
download? Moet ik het Groene Boekje gebruiken of mag het Witte Boekje
ook?<br>
Een goed voorbeeld van een stijlgids die dit onderscheid wel maakt, is
de <a href="http://bit.ly/1nYTFTH">stijlgids van de Inspectieraad</a>.</li>
<li><strong>Stijlgidsen bevatten te veel details</strong><br>Denk bij iedere richtlijn na of het echt nodig is om
deze tot in detail te beschrijven. Is uitleg echt nodig? Doe dit dan, maar hou het kort en "to the point".</li>
<li><strong>Stijlgidsen zijn complex</strong><br> Werkelijk alles is in richtlijnen vastgelegd: van aanspreekvormen en schrijfmodellen tot lettertype en interpunctie. Dit maakt het lastig voor je collega’s om te checken of hun werk aan alle richtlijnen voldoet. </li>
<li><strong>Stijlgidsen zijn rigide</strong><br> Strakke richtlijnen laten weinig ruimte over voor variatie, waardoor creativiteit weinig of geen ruimte krijgt.</li>
</ol>

##Is een stijlgids dan overbodig?
Wees gerust: een stijlgids is nog steeds een waardevol document!  
Zo is het voor ervaren collega’s een handig naslagwerk en maakt het
discussies over wat juist is, overbodig. Ook draagt een uniforme
schrijfstijl bij aan een professioneel imago. En komen er nieuwe
medewerkers op de afdeling werken? Dan blijft de schrijfstijl
onaangetast.

##Hoe je de richtlijnen tòch tussen de oren krijgt
Wil je dat je collega’s toch aandacht schenken aan de richtlijnen, probeer dan deze tips eens uit:
<ul>
<li>Organiseer een wedstrijd voor meest toegankelijke tekst</li>
<li>Plaats voorbeelden van veelgemaakte fouten op het intranet en geef tips om deze fouten te voorkomen</li> 
<li>Plaats af en toe en taaltip op intranet</li>
<li>Maak praktische checklists die je collega’s kunnen
raadplegen.<br>
Neem bijvoorbeeld de <a href="http://www2.indwes.edu/ocls/apa/apastylechecklist.pdf">checklist van de American Psychological
Association</a>. Ook al laat de vormgeving wat te wensen over, de checklist is
kort en makkelijk om mee te werken.</li>
<li>Schenk aandacht aan een veelgemaakte fout door het verspreid ophangen van posters</li> 
<li>Bedenk een quiz waarin je fouten en oplossingen op speelse wijze aan het licht brengt</li>
</ul>

Wat je ook doet: hou het leuk en ongedwongen!
<br><br>

Blader jij weleens in de stijlgids? Denk je iets aan deze tips te hebben of heb je zelf nog leuke tips? Laat het mij weten!



