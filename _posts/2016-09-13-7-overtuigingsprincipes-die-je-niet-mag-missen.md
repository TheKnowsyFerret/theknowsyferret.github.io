---
layout: post
title: "7 overtuigingsprincipes die je niet mag missen"
description: "Met deze eenvoudige principes verleiden verkopers je om
tot aankoop over te gaan!"
modified: 2016-09-13 09:52:27 +0200
tags: [Cialdini, overtuigen, tips, truc, marketing]
image:
  feature: 
  credit: 
  creditlink: 
comments: true
share: true
---
<figure>
<img src="/images/cialdini-commitment.jpg" alt="Het low ball effect is
een voorbeeld van het overtuigingsprincipe commitment en consistentie.">
<figcaption>Bron: <a href="http://bit.ly/2cFoMSI">Will Lion (Flickr)
</a></figcaption>
</figure>


Verkopers willen maar één ding: dat jij hun producten koopt. Om dat
voor elkaar te krijgen hebben ze een heel arsenaal aan trucjes
bedacht die jou onbewust of bewust overhalen het aangeboden product te
kopen.

<a
href="https://www.google.nl/url?sa=t&rct=j&q=&esrc=s&source=web&cd=19&cad=rja&uact=8&ved=0ahUKEwiS29HWrpHPAhWJ2xoKHZ7cDqUQmhMImgEwEg&url=http%3A%2F%2Fnl.wikipedia.org%2Fwiki%2FRobert_Cialdini&usg=AFQjCNEL1AFPTExvEpzG375GRIm9FRBgDg&sig2=bFnTVJktOBcr-iFxwvwOpA&bvm=bv.132479545,d.d2s">Robert
Cialdini</a>, oud-hoogleraar psychologie en marketing, deed onderzoek
naar de manier waarop we ons laten overtuigen en ontdekte maar liefst
7 beïnvloedingsprincipes waarop huidige marketingtrucs zijn gebaseerd.

In deze blogpost loop ik alle 7 principes af en laat ik je
verschillende toepassingsmogelijkheden en voorbeelden zien. 

<h2>1. Sociale bewijskracht</h2>
Je loopt op straat en opeens kijken enkele mensen naar boven. Je
vraagt je af waar die mensen naar kijken en kijkt ook omhoog.
Of je stapt de bus uit op een onbekend station en je medepassagiers lopen
naar rechts en dus loop je achter ze aan.

Mensen zijn kuddedieren. Als we onzeker zijn, kijken we naar wat
anderen gaan doen of gedaan hebben in een gelijksoortige
situatie. Vervolgens doen we dat na, want als alle anderen dat doen,
dan zal het wel goed zijn. Dat is het principe van sociale
bewijskracht.<br>
Een versterkende factor hierbij is
gelijksoortigheid. Dat houdt in dat je eerder het gedrag van anderen
zal overnemen, als je jezelf met deze personen kunt identificeren.

Hier zijn enkele praktijkvoorbeelden van dit principe:<br>

<em>Reviews en testimonials</em><br>
Als je een nieuw product wilt kopen, zul je eerst op zoek gaan naar
informatie over dat product. Zo wil je niet alleen de specificaties
weten, maar ook wat anderen van dat product vinden. Zijn die meningen
positief, dan laat je jezelf al snel overhalen tot een aankoop.

<figure>
<img src="/images/bol-socialebewijsvoering.jpg" alt="Bol.com laat in
de reviews zien dat 10 anderen het boek Influence van Cialdini
beoordelen met 5 van de 5 sterren.">
<figcaption>Bron: <a href="https://www.bol.com/nl/p/invloed/1001004006860654/?country=BE&suggestionType=typedsearch">Bol.com
</a></figcaption>
</figure>

<em>Gedeeld op social media</em><br>
Een andere manier is om op je website te laten zien hoe vaak jouw
blogpost is gedeeld op social media, zoals Facebook, Twitter en
LinkedIn.

<figure>
<img src="/images/marketingfacts-socialebewijsvoering.png" alt="Dit
artikel is al bijna 4000 keer gedeeld op social media.">
<figcaption>Bron: <a href="http://www.marketingfacts.nl/P10">Marketingfacts.nl</a></figcaption>
</figure>

Naast deze manieren kun je het sociale bewijsvoering ook toepassen
door op je website bijvoorbeeld een top-10 te geven van de meest
bekeken producten. Ook kun je aangeven hoeveel mensen er op je social
media kanalen en nieuwsbrief zijn geabonneerd. Tevens kun je aan sociale beïnvloeders
op jouw vakgebied vragen jouw content te delen. 


<h2>2. Autoriteit</h2>
Een tweede manier om mensen te overtuigen is door gebruik te maken van
autoriteit. We hebben veel vertrouwen in mensen die expert zijn,
onafhankelijk zijn, tegen hun belang in voor jou handelen of die hoger
staan in de hiërarchie. Ook mensen en organisaties die transparant
zijn over wat ze doen genieten autoriteit. 

<em>Webwinkel logo's</em><br>
Een mooi praktijkvoorbeeld van het autoriteitsprincipe is het plaatsen
van het Thuiswinkel Waarborg of Webshop Keurmerk logo op de website. Het logo staat garant voor de kwaliteit
van de dienstverlening en een goede behandeling van de consument. Ook
bij klachten en geschillen. Dit wekt het vertrouwen dat je in zee gaat
met een goed bedrijf. 

<figure>
<img src="/images/zalando-autoriteit.png" alt="Zalando laat middels
een logo zien dat zij lid is van Thuiswinkel Waarborg. Dit straalt
autoriteit en vertrouwen uit. ">
<figcaption>Bron: <a href="https://www.zalando.nl/">Zalando
</a></figcaption>
</figure>



<h2>3. Schaarste</h2>
Producten die zeldzaam, verboden of onbereikbaar zijn, voeden ons
verlangen ze te bezitten en geven ons het gevoel dat ze waardevoller
zijn dan andere producten. Daarnaast speelt schaarste goed in op onze
angst het product te verliezen en dus zijn we meer geneigd het product
te kopen.

Volgens Cialdini heeft het schaarste-principe een versterkend effect
bij producten de recentelijk schaars zijn geworden, maar ook wanneer anderen
dit product ook willen verkrijgen. Bij dit laatste speelt naast
schaarste ook nog competitiegedrag een grote rol. 
<br>


<em>Beperkte voorraad</em><br>
De HEMA past het principe van schaarste slim toe op haar website. Bij
het bekijken van de winkelvoorraad krijg je een overzicht van de
beschikbaarheid van het product in filialen bij jou in de buurt. 

<figure>
<img src="/images/hema-schaarste.jpg" alt="De jurk die je graag wilt hebben, is
slechts beperkt op voorraad in jouw directe omgeving. Een goed
voorbeeld van het schaarste-principe.">
<figcaption>Bron: <a href="http://www.hema.nl/">HEMA
</a></figcaption>
</figure>

<em>Tijdslimiet en competitie</em><br>
Vakantieveilingen.nl gooit het over een andere boeg. Zij maakt gebruik van een timer en
een veilingomgeving om het gevoel van schaarste aan te wakkeren. Als consument voel je dat de tijd
dringt en je er snel bij moet zijn om te voorkomen dat een ander er
met jouw vakantie of dagje uit vandoor gaat.

<figure>
<img src="/images/vakantieveilingen-schaarste.jpg" alt="Bied op een
dagje Julianatoren, maar wees er snel bij. De tijd dringt!">
<figcaption>Bron: <a href="https://www.vakantieveilingen.nl/dagje-weg/pretparken.html">Vakantieveilingen.nl
</a></figcaption>
</figure>


<h2>4. Commitment en consistentie</h2>
Volgens Cialdini hebben mensen een sterke interne behoefte om
consistent te zijn in hun gedrag. Hebben we ons eenmaal toegelegd op
een bepaalde keuze (commitment), dan moeten we er ook naar
handelen. En beginnen we aan een taak, dan maken we die ook het liefste af.<br>
Het principe van commitment en consistentie helpt ons bij het maken
van keuzen en het nemen van beslissingen. Heeft iets in het verleden
goed gewerkt, dan gebruiken we dit als basis voor onze huidige en
toekomstige beslissingen.<br>
Bij verkopers werkt dit principe door stap voor stap commitment te
kweken. Denk bijvoorbeeld aan het invullen van een kleine poll of het
liken van een video. Een ander voorbeeld is het vragen naar de mening
van iemand over een bepaald onderwerp om vervolgens een gerelateerd
product aan te bieden.

<em>Het verlanglijstje</em><br>
Bij Bol.com kun je een verlanglijstje maken van producten die je in de
toekomst aan zou willen schaffen. Door het aanmaken van zo'n lijstje
ga je een kleine verbintenis aan met de producten, waardoor de kans
groter is dat je ze ook gaat kopen.

<h2>5. Sympathie</h2>
Het vijfde principe is sympathie. We laten ons graag overtuigen door
mensen die op ons lijken, aantrekkelijk zijn of ons complimenten
geven. Ook mensen die hun zwakten erkennen zien we als sympathiek.
Dus zet een glimlach op, kleed je als de doelgroep en maak
complimenten.


<em>Vertel een vriend(in)</em><br>
Wie neemt er nu geen tip aan van een vriend of vriendin? Peijnenburg
speelt hier goed op in en geeft de bezoeker de mogelijkheid iemand een
tip te geven. 

<figure>
<img src="/images/peijnenburg-sympathie.png" alt="Peijnenburg geeft je
de mogelijkheid een vriend of vriendin te tippen over hun
producten. Hiermee maken ze gebruik van het sympathie-principe. Zou
jij je tip van je vriend(in) weigeren?">
<figcaption>Bron: <a href="http://www.peijnenburg.nl/nl/pages/vertel_een_vriend_in">Peijnenburg
</a></figcaption>
</figure>

<h2>6. Wederkerigheid</h2>
Als anderen iets ongevraagd voor jou doen, dan ben je geneigd iets
terug te doen voor die persoon. Dat is het principe van
wederkerigheid. Een bekend voorbeeld hiervan is het weggeven van
gratis producten.
 

<h2>7. Eenheid</h2>
Eenheid (saamhorigheid, eendracht) is het
nieuwe overtuigingsprincipe van Cialdini, zoals hij in zijn
meest recente boek <a href="https://www.bol.com/nl/p/pre-suasion-de-kracht-van-timing/9200000059203248/?Referrer=ADVNLGOO002008I-G-28411050395-S-18283950120-9200000059203248">"Pre-suasion: A Revolutionary Way to Influence
and Persuade"</a> beschrijft.<br>
Als we deel uit maken van een groep, voelen we ons met deze mensen
verbonden en zullen we ons makkelijker door hen laten beïnvloeden en
overtuigen. Als verkoper is het belangrijk om een beroep te doen op die gedeelde
identiteit. 

<em>Cadeautje voor je kind</em><br>
Familie is een goed voorbeeld van zo'n eenheid. Familiebank ING weet dit en
geeft je als familielid de mogelijkheid om een spaarrekening te openen
voor een kind of kleinkind. Als cadeau voor het openen van de
spaarrekening krijgt het kind een snoezige spaarleeuw.

<figure>
<img src="/images/ing-unity.jpg" alt="De ING past het principe van
unity toe. Als een familielid een spaarrekening voor een (klein)kind
opent, ontvangt het kind een spaarleeuw cadeau">
<figcaption>Bron: <a href="https://www.ing.nl/particulier/kinderen/rekeningen-voor-uw-kind/groei-groter-rekening/index.html">ING
</a></figcaption>
</figure>

<br><br>
Heeft iemand jou weleens geprobeerd te overtuigen met één van deze
principes? Hoe zou jij ze zelf inzetten voor jouw contentstrategie of marketing?
<br><br>

<small>Meer informatie en voorbeelden:<br>
Frankwatching.com (2016). <a href="https://www.frankwatching.com/archive/2016/09/08/meester-psycholoog-cialdini-introduceert-het-7de-beinvloedingsprincipe/">Meester-psycholoog Cialdini introduceert het 7de beïnvloedingsprincipe</a>.<br>
Marketingfacts.nl. <a
href="http://www.marketingfacts.nl/topic/de-be%C3%AFnvloedingsprincipes-van-cialdini#">De
beïnvloedingsstrategiën van Cialdini</a>. Verkregen: 12 september 2016.<br>
Neilpatel.com (2016). <a href="http://neilpatel.com/2016/04/05/how-to-use-cialdinis-principles-of-persuasion-to-improve-your-content-marketing-strategy/">How to use Cialdini’s principles of persuasion to improve your content marketing strategy</a>.<br>
Imu.nl (2013).<a
href="https://imu.nl/sales/cialdinis-6-beinvloedingswapens/">Cialdini's
6 overtuigingsprincipes in de praktijk</a>.<br>
Schrijvenvoorinternet.nl (2009). <a href="http://www.schrijvenvoorinternet.nl/2009/01/26/de-6-geheimen-van-verleiding/">Cialdini – 6 geheimen van verleiding</a>.<br>

