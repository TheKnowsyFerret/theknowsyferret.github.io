---
layout: post
title: "Klantcontact: 14 eigenschappen waar je niet zonder kunt"
description: "Wil je het contact met klanten succesvol laten
verlopen, dan is het noodzakelijk om in ieder geval te beschikken over
de volgende 14 eigenschappen."
modified: 2014-09-05 10:11:51 +0200
tags: [klantcontact, communicatie]
image:
  feature: 
  credit: 
  creditlink: 
comments: true
share: true
---

Wie slecht met zijn klanten omgaat, zal dit zeker merken.
Klanten komen niet meer terug of verspreiden hun negatieve ervaringen via
sociale media.

<figure class="floatright">
<img src="/images/klantcontact.jpg" alt="Een callcentermedewerkster
met een koptelfoon op haar hoofd">
<figcaption>Foto: <a href="bit.ly/1o5L78W ">Lilly Tran</a>
</figcaption>
</figure>

Aangezien consumenten hun koopgedrag deels laten beïnvloeden door
reviews van derden, zullen ook potentiële klanten zeker drie keer
nadenken voordat zij met jouw bedrijf in zee gaan.

Als voorlichter en projectmedewerker, maar ook binnen andere functies, heb ik veel ervaring opgedaan met het onderhouden van
klantcontacten.<br>
Wil je het contact met klanten succesvol laten
verlopen, dan is het noodzakelijk om in ieder geval te beschikken over
de volgende 14 eigenschappen.
<br><br>

<h3>1. Reageer tijdig</h3>
Klanten houden niet van wachten. Kijk dus op van achter je computer of
stop met het opbergen van producten. Laat de klant zien dat hem hebt
opgemerkt en dat hij jouw volledige aandacht heeft.<br>
Gaat de telefoon? Laat hem dan maximaal drie keer overgaan.<br>
Sturen klanten e-mails? Zorg ervoor dat zij altijd een
bevestigingsbericht krijgen. Geef hierin aan dat de e-mail in
goede orde is ontvangen en vergeet vooral niet aan te geven binnen
welke termijn de klant antwoord krijgt.

<h3>2. Schrijf de naam van de klant op</h3>
Als je weet hoe de klant heet, kun je de klant bij zijn naam
aanspreken. Dit maakt het gesprek persoonlijk. Ook is het opschrijven
van een naam handig als je de klant moet doorverbinden met een
collega of als je de klant later moet terugbellen.

<h3>3. Weet wat je verkoopt</h3>
Verdiep je in de producten of diensten die jouw bedrijf verkoopt en
hou deze kennis op peil. Bedenk met welke problemen of vragen klanten
kunnen komen en bestudeer alle mogelijke oplossingen en antwoorden. Op
deze manier kun je een klant snel en efficiënt helpen. 

<h3>4. Ken je organisatie</h3>
Weet wat andere medewerkers doen. Kom je in een complexe situatie
terecht, dan weet je direct bij wie je kunt aankloppen.

<h3>5. Luister op een actieve manier</h3>
Laat de klant merken dat je naar hem luistert. Dit doe je door de
klant aan te kijken, af en toe te knikken en een open houding aan te
nemen. Laat ook af en toe en stilte
vallen. Stel vragen, vat samen en vraag door.

<h3>6. Ga een stapje verder</h3>
Doe net iets meer dan dat de klant van jou verwacht. Zo heb ik
regelmatig mensen aan de telefoon gehad die ik door moest sturen naar
een andere organisatie, omdat onze organisatie hen niet kon
helpen. Om de klant tegemoet te komen, zocht ik dan het telefoonnummer
van die andere organisatie op. Dit gebaar scheelde de klant tijd en
werd vaak positief gewaardeerd.

<h3>7. Gebruik positieve taal</h3>
In feite komt dit neer op het denken in oplossingen in plaats van
problemen. Het gebruik van positieve taal is de beste manier om de
klant te bereiken. Vergelijk de volgende voorbeelden maar eens:
<ul>
<li>"<i>Dat moet ik opzoeken</i>" versus "<i>Dat zoek ik graag voor u op</i>"</li>
<li>"<i>Het product is op dit moment niet leverbaar</i>" versus <br>
"<i>Het product
is volgende week weer beschikbaar. Als u wilt, kan ik het alvast voor
u reserveren. Wij versturen het product dan zodra het bij ons binnen
is.</i>."</li>
</ul>

<h3>8. Kom je belofte na</h3>
Kom je belofte altijd na en beloof geen dingen die je niet waar kunt
maken. Om te weten wat je wel en wat je niet kunt beloven, is het
belangrijk om op de hoogte te zijn (en te blijven) van de regels en
procedures binnen de organisatie.

<h3>9. Goed kunnen omgaan met stress en onverwachte situaties</h3>
Blijf altijd kalm, ook al is de klant dit niet. Blijf rustig en laat
je niet van je stuk brengen.<br>
Kom je in een onverwachte situatie terecht? Stel voor jezelf een noodplan
op. <br>
Naar wie ga je toe met een onoplosbaar probleem? Welke info geef je
door aan die collega die jouw moet helpen? Hoe kom je met die persoon
in contact? <br>
Daarnaast is het van belang om vooruit te kunnen denken, je aan te
kunnen passen aan de situatie en een goede kennis te hebben van de
producten, diensten, regels en procedures binnen de organisatie.

<h3>10. Maak gebruik van een follow-up</h3>
Heeft de klant een probleem of een vraag bij jou neergelegd en duurt het even
voordat je een antwoord voor hem hebt? Hou hem dan op de hoogte van
de ontwikkelingen. Ook als er geen ontwikkelingen zijn, stellen
klanten het op prijs als je af en toe even contact met hen opneemt. Zo
laat je de klant weten dat je nog steeds aan hem denkt en dat je nog
steeds aan zijn vraag of probleem
werkt.

<h3>11. Wees oplettend</h3>
Klanten zeggen niet altijd direct wat zij van jou willen. Lees daarom
tussen de regels door.  Welke termen gebruikt de klant? Wat zegt zijn
lichaam? Klanten zullen bijvoorbeeld niet snel zeggen dat de
gebruikersvriendelijkheid van de website te wensen over laat. Ze
zullen eerder zeggen dat ze een bepaalde knop niet kunnen vinden. Wees
hierop alert!

<h3>12. Wees eerlijk, duidelijk en transparant</h3>
Als je iets niet weet, zeg dat dan eerlijk. Zeg dat je het voor de
klant zult uitzoeken en dat je hem daarover terugbelt. Doe
dit ook! <br>
Heb je een fout gemaakt? Geef dat eerlijk toe en bied je excuses aan. Klanten
waarderen dit.<br>
Daarnaast is het belangrijk om in je communicatie met de klant duidelijk
te zijn. Draai niet om de hete brij heen, maar wees direct.

<h3>13. Wees geduldig</h3>
Dit is vooral van belang als klanten gefrustreerd of verward
zijn. Probeer in zo'n situatie te achterhalen wat de wens of behoefte
van de klant is en speel hierop in.

<h3>14. Hanteer een goede afsluitingstechniek</h3>
Weet wanneer een geprek is afgelopen en zorg ervoor dat de klant
tevreden ophangt. Enkele voorbeelden:<br>
Soms kun je een klant niet zelf helpen en moet je hem doorverbinden met een collega. Doe dit zo tijdig
mogelijk en leg de klant uit waarom je hem doorverbindt.<br>
Een ander voorbeeld is een klant met een probleem. Sommige problemen
zijn snel verholpen. Zijn er verder geen vragen dan is het gesprek
afgerond. Andere problemen hebben echter tijd nodig alvorens ze zijn
opgelost. Geef dit door aan de klant en verzeker je ervan dat de klant
geen andere vragen meer heeft. Beloof contact op te nemen als er een
oplossing is. Vertel de klant ook dat je hem op de hoogte zult houden van de
ontwikkelingen. <br>
Ook is een geprek afgelopen als alle vragen van de klant zijn
beantwoord. Hier kun je achter komen door hem expliciet te vragen of
hij voldoende geholpen is of dat hij nog vragen heeft.

<br>
Wil je weten welke eigenschappen of vaardigheden nog meer van belang zijn? Lees dan
eens de volgende artikelen:<br>
<br>
<small>Helpscout.com (20 februari 2013). <a
href="http://www.helpscout.net/blog/customer-service-skills/">15
customer service skills that every employee needs</a><br>
Customerservicezen.com. <a
href="http://www.customerservicezen.com/customer-service-skills/">Customer
service skills</a>. Verkregen: 1 september 2014.<br>
</small>
