---
layout: post
title: "Het DNA van de perfecte kernboodschap"
description: "Wat maakt een kernboodschap krachtig en effectief? Je leest het in deze post."
modified: 2016-04-30 13:06:49 +0200
tags: [kernboodschappen]
image:
  feature: 
  credit: 
  creditlink: 
comments: true
share: true
---
<figure>
<img src="/images/dna-kernboodschap.jpg" alt="Het DNA van de perfecte kernboodschap">
<figcaption>Foto: <a href="http://bit.ly/22r2h6e">Stuart Caie
</a></figcaption>
</figure>

Stel, je mag je publiek slechts één zin geven waarin alles staat wat zij over jouw bedrijf, product/dienst of crisis moet weten. Hoe zou die zin dan luiden? Dat is wat ik de kernboodschap noem. 

Een goede kernboodschap maakt het publiek duidelijk wat jouw unieke kenmerken zijn. Het geeft antwoord op de vraag wat jou onderscheidt van de rest. Daarnaast moet hij stroken met de visie en missie van het bedrijf en de doelgroep aansporen tot actie.<br> 
In tijden van crisis moet de kernboodschap helder zijn, zodat alle betrokkenen de juiste informatie meekrijgen. 

Dit lijkt een redelijk makkelijke opgave zou je denken, maar in de praktijk valt het formuleren van de perfecte kernboodschap nog niet mee. 

In deze blogpost geef ik daarom je concrete tips voor het bedenken van
een effectieve en krachtige kernboodschap. Lees je mee?

<h2>Ken je doelgroep</h2>
Je kunt een boodschap nog zo goed bedenken, maar als de doelgroep zich er niet door aangesproken voelt, is dat o zo zonde van je tijd! Ga dus altijd uit van de ontvanger: de doelgroep.<br> 
De twee meest gebruikte methoden hiervoor zijn de 5 W-vragen en het
inspelen op de emoties van je doelgroep.

<em>De 5 W-vragen</em><br>
Mensen zijn nieuwsgierige wezens. Ze willen weten hoe de vork in de steel zit en dan met name de kern van het gehele verhaal. 
Geef daarom sowieso in je kernboodschap aandacht aan de <a href="http://www.heuvelmarketing.com/blog/bid/82770/De-5-W-s-als-basis-van-jouw-contentstrategie">5 W-vragen</a>: wie , wat, waar, waarom en wanneer. 

<em>Speel in op emoties</em><br>
Daarnaast is het heel belangrijk om te denken aan de <a href="http://www.jrmyprtr.com/using-emotion-to-persuade/">emotionele kant</a>
van boodschappen. Mensen nemen informatie eerder op als deze voldoet
aan hun wensen, behoeften, ambities, verlangens of een inspeelt op hun
angsten.

<h2>De kenmerken van een effectieve en krachtige kernboodschap</h2>
Na het analyseren van je doelgroep en welke zorgen of wensen zij hebben, is het tijd om de kernboodschap te formuleren. 
Wil jij je kernboodschap effectief en krachtig overbrengen op je
doelgroep, zorg er dan voor dat je kernboodschap uit de volgende
DNA-elementen bestaat:<br>

<strong>Kort</strong>. Hoe korter de kernboodschap, hoe makkelijker deze te onthouden is. Zorg er echter wel voor, dat hij niet zo kort is dat hij zijn betekenis verliest. Een zin met circa 140 karakters (denk Twitter!) is een goede richtlijn. 

<strong>Concreet en specifiek</strong>. Gebruik geen jargon of acroniemen. Daarnaast is het belangrijk om een specifieke doelgroep en/of uitdaging aan te spreken. 

<strong>Actieve schrijfstijl</strong>. Ga voor een actieve
schrijfstijl. Voordelen van een actieve schrijfstijl is dat zij
actualiteit en levendigheid uitstraalt. Bovendien ervaren mensen
actieve zinnen als informeel en zijn ze vaak korter en duidelijker dan
passieve zinnen. Vergelijk de volgende zinnen maar eens:<br>

<em>“Volgende week zal met de campagne worden begonnen"</em><br>
<em>"De campagne start volgende week"</em>

<strong>Positief</strong>. Benadruk vooral wat je wèl kunt (doen), niet wat je niet kunt. 

<strong>Duidelijke boodschap</strong>. Een kernboodschap moet duidelijk zijn. De doelgoep moet direct begrijpen waar het over gaat.

<strong>Spreektaal</strong>. Gebruik spreektaal om je boodschap over te krijgen. Spreektaal is persoonlijk, kort, concreet en relatief makkelijk. 

<strong>Direct</strong>. Spreek de doelgroep direct aan. Gebruik dus woorden zoals “u”, “jou(w)”, “je”, etcetera. 

<strong>Zeg iets wat je doelgroep nog niet weet</strong>. Richt je op de unieke kenmerken of eigenschappen. Wat weet je doelgroep nog niet? Zet daar op in. 

<strong>Gebruik de drieslag</strong>. Krachtige en effectieve kernboodschappen maken gebruik van een drieslag: opsommingen van drie woorden, zinsdelen of zinnen die aan elkaar verbonden zijn.<br>

<em>“De hedendaagse vrouw is zelfstandig, assertief en ambitieus.”</em>

<strong>Wees terughoudend met getallen</strong>. Getallen kunnen je kernboodschap ondersteunen. Hou er echter rekening mee dat specifieke getallen niet goed te onthouden zijn. 

Zo kun je dus beter niet zeggen <em>“67% van de mensen vindt…”</em>,
maar <em>“2/3 van de mensen vindt…”</em>

<strong>Update regelmatig!</strong> Check je kernboodschappen op actualiteit. Je product of bedrijf kan veranderen. Ook kan er opeens nieuwe informatie aan het licht komen. Het is belangrijk dat de kernboodschap deze veranderingen internaliseert. 






