---
layout: post
title: "12 fantastische manieren om oude content te laten herleven"
description: "We voorzien onze website graag van verse content. Maar
wist je dat het ook kan lonen om oude content in een nieuw jasje te
steken? Ik laat het je zien."
modified: 2015-10-30 08:19:21 +0100
tags: [content, tips, SEO]
image:
  feature: 
  credit: 
  creditlink: 
comments: true
share: true
---
<figure>
<img src="/images/recycle-old-content.jpg" alt="Oude content in een
nieuw jasje">
<figcaption>Bron: <a href="http://bit.ly/1SaPOhO">Lydia
</a></figcaption>
</figure>

We voorzien onze website graag van verse content en dus doen we ons best om met enige regelmaat nieuwe blogs en artikelen te publiceren. Maar wist je dat het ook kan lonen om oude content in een nieuw jasje te steken?

In deze blogpost leg ik uit waarom het loont om je oude content te hernieuwen. Daarnaast laat ik je enkele manieren zien waarop je dit kunt doen!

<h3>Waarom zou je oude content willen hernieuwen?</h3>
Het opnieuw gebruiken van oude content lijkt zonde van je tijd. In
werkelijkheid kent het echter vele voordelen.

<ol>
<li><em>Tijd besparen</em><br>
Het bedenken van een nieuw onderwerp en het uitschrijven ervan kost veel tijd. Door gebruik te maken van oude content, ligt veel informatie al vast, waardoor je tijd bespaart.</li>
<li><em>Een nieuw publiek aanspreken</em><br>
Door content op verschillende manieren en via verschillende kanalen te verspreiden, kun je nieuw publiek aanspreken en dus vergroten.</li>
<li><em>SEO-boost</em><br>
Wie naar zijn statistieken kijkt, zal ontdekken dat het grootste deel van bezoekers binnenkomt via oude content. Oude content heeft al een tijdje op het internet gestaan en de kans gekregen om gelezen, gedeeld en gelinkt te worden. 
Hiermee is oude content een perfecte boost voor je SEO.<br>
Daarnaast kun je een extra SEO boost krijgen door meerdere artikelen over hetzelfde onderwerp te publiceren en je daarbij te richten op bepaalde zoektermen.</li>
<li><em>Je boodschap laten beklijven</em><br>
Hoe vaker jij je boodschap laat horen, hoe groter de kans is dat anderen ernaar gaan luisteren. Door de boodschap steeds in een andere vorm te gieten, blijf je de aandacht trekken.</li>
<li><em>Autoriteit</em><br>
Als je content over hetzelfde onderwerp op verschillende manieren en via verscheidene kanalen verspreidt, zullen anderen jouw als expert zien op dat onderwerp.</li>
</ol>


<h3>Geschikte content selecteren</h3>
De voordelen van het hernieuwen van oude content gaat niet in alle
gevallen op. Immers, niet alle oude content is geschikt om te
hernieuwen. Wil je bepalen welke artikelen je in een nieuw jasje kunt
steken, hanteer dan de volgende criteria:

<ul>
<li><em>Welke oude blogs en artikelen genereren nog veel verkeer</em>?<br>
Kijk hiervoor naar de statistieken van de afgelopen maand.</li>
<li><em>Hoeveelheid inbound links heeft het artikel</em>?<br>
Meer inbound links zijn een goed teken.</li>
<li><em>Hoe vaak is het artikel gedeeld op social media</em>?<br>
Hoe vaker, hoe beter!</li>
<li><em>Is het artikel nog steeds (of opnieuw) actueel en relevant</em>?</li>
</ul>


<h3>Creatieve manieren van hergebruik</h3>
De geselecteerde content kun je nu in een nieuw jasje steken. Je hebt
hierbij de keuze uit legio mogelijkheden. Ik noem er 12:

<ol>
<li><em>Interactief maken</em><br>
Beperk de informatie in de oude artikelen tot de essentie, zodat je hapklare brokken overhoudt. Zorg er ook voor dat besproken feiten en cijfers up-to-date zijn. Tot slot maak je op basis van deze gegevens een quiz, rekenhulp of een assessment en deel je deze met je doelgroep via verschillende kanalen. 
Andere mogelijkheden zijn het maken van een fotogalerij, een <a
href="http://www.frankwatching.com/archive/2015/08/18/interactieve-video-4-toepassingen-waarmee-je-de-kijker-blijft-boeien/">interactieve
video</a> of <a href="http://www.hongkiat.com/blog/animated-interactive-infographics/">interactieve infographic</a>. 
Natuurlijk is de vorm die je kiest geheel afhankelijk van het soort
informatie dat in het oude artikel staat.<br>
Meer interactieve contentvormen en uitleg van verschillende vormen van
interactieve content en hoe je ze in kunt zetten, vind je op de
duidelijke overzichtspagina “<a
href="http://www.snapapp.com/platform/interactive-content-typesInteractive">
Interactive content types</a>” van Snapapp.com en de interactieve
infographic “<a href="http://apps.ioninteractive.com/site/interactive/content-across-buyers-journey">Interactive content across the Buyer’s Journey</a>” op Ioninteractive.com.</li>
<li><em>Nieuwsbrief</em><br> Maak een samenvatting van oude content om te
laten zien wat je de afgelopen tijd gedaan hebt.</li>
<li><em>Bundelen in e-book/whitepaper</em><br> Heb je veel content
geschreven rondom hetzelfde onderwerp of wil je de beste content
bundelen? Dan kun je deze kennis updaten en samenvatten in een e-book
of whitepaper. Vervolgens biedt je deze gratis of tegen betaling
aan. Zorg er wel voor dat de informatie in het e-book of de whitepaper
het publiek meer te bieden heeft dan het originele artikel. Maak
gebruik van kwalitatief goede foto’s en duidelijke tabellen,
diagrammen en figuren.</li>
<li><em>Publiceren via andere kanalen</em><br> Regelmatig komen er sociale mediakanalen bij. Het zou zonde zijn om deze te negeren. Je kunt er immers een groter publiek mee krijgen of een nieuw “soort” publiek aanspreken. Hou ze dus in de gaten en deel je content eens met deze kanalen.<br>
En meld je je aan voor een nieuwe groep via LinkedIn? Deel dan af en toe eens wat content die de leden interessant zullen vinden en profileer je als expert op een bepaald onderwerp.
<li><em>Presentatie</em><br> Een andere manier om oude blogposts te
doen herleven, is deze kennis te delen via een presentatie in
bijvoorbeeld Slideshare. Maak gebruik van feiten, weetjes,
statistieken en quotes.</li>
<li><em>Basis voor een gastblog</em><br>
Oude content kun je goed als basis gebruiken voor een artikel op een
gastblog. Zo kun je bijvoorbeeld schrijven over nieuwe ontwikkelingen
rondom het thema. Ook vragen van bezoekers kunnen een goede aanleiding
zijn voor een nieuw artikel.</li>
<li><em>Video, webinar of podcast</em><br>
Tips & tricks, tutorials, reviews en howto-artikelen lenen zich goed voor webinars, video’s en podcasts.</li>
<li><em>Infographic</em><br>Bevat een oude blog veel feitjes,
processen en cijfers, dan kun je deze verwerken in een
infographic. Voordeel van deze contentvorm is dat je een heleboel
informatie op een scanbare manier kunt samenvatten. Bovendien is een
infographic visueel aantrekkelijker dan een lap tekst.</li>
<li><em>Deel kennis met anderen</em><br> Geen idee wat je moet
tweeten? Deel feiten en weetjes van oude, kwalitatief goede
content. Wie weet krijg je er in no-time nieuwe volgers en bezoekers
bij!</li>
<li><em>Koppeling aan nieuwsfeit, feestdagen of seizoenswisselingen</em><br>Van sommige posts zul je versteld staan van de mate waarin zij nog actueel zijn. Dit soort content is makkelijk te vernieuwen door een simpele update. Stuur ze daarna via diverse kanalen naar je doelgroep.<br>
Hetzelfde geldt voor artikelen die gerelateerd zijn aan een bepaald
seizoen of specifieke feestdagen.</li>
<li><em>Het beste van…</em><br>
Lijstjes doen het altijd goed. Maak bijvoorbeeld een top 3 van de best
gelezen artikelen van vorige maand of het afgelopen jaar. Natuurlijk
kun je dit ook per thema doen. De mogelijkheden zijn eindeloos.</li>
<li><em>Geef het oude artikel een update</em><br> Oude content die het nog goed doen bij je bezoekers kunnen een update gebruiken voor een extra impuls. Pas de feiten, cijfers, de metadata description en call-to-action aan.<br> 
De datum mag je in dit geval ook aanpassen. Vergeet echter niet om de bezoeker te laten weten dat het een update betreft en noem hierin ook de eerste publicatiedatum.<br>
Hou de URL echter gelijk om te voorkomen dat bezoekers een 404-fout
krijgen of een redirect. Deze verminderen namelijk de linkwaarde van
het artikel.</li>
</ol>

<br><br>
Steek jij je oude content wel eens in een nieuw jasje?
<br><br><br>


<small>Bronnen en meer informatie:<br>
Snapapp.com (2015). <a href="http://www.snapapp.com/blog/6-steps-repurposing-your-static-content-interactive-marketing"> 6 Steps for Repurposing Your Static Content into Interactive Marketing</a>.<br>
Somention.com (2015). <a
href="http://www.somention.com/socialmedia/creatieve-manieren-om-je-oude-content-te-hergebruiken/">
Creatieve manieren om je oude content te hergebruiken</a>.<br>
Schrijf.be. <a href="http://www.schrijf.be/nl/hulp/tips/detail/oude-content-hergebruiken">Ontsluier uw schat aan oude content</a>. Verkregen: 26 oktober 2015.<br>
One4marketing.nl (2014). <a href="http://www.schrijf.be/nl/hulp/tips/detail/oude-content-hergebruiken">Oude content recyclen: zo doe je het</a>.<br>
Hubspot.com (2014). <a href="http://blog.hubspot.com/marketing/stop-neglecting-old-content">Why you need to stop neglecting your old content</a>.<br>
Queromedia.be (2013). <a href="http://blog.hubspot.com/marketing/stop-neglecting-old-content"> Hoe oude content nieuw leven inblazen?</a>

