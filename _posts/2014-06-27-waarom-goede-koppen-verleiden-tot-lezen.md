---
layout: post
title: "Waarom goede koppen verleiden tot lezen"
modified: 2014-06-27 19:18:14 +0200
tags: [webteksten schrijven, pakkende koppen, basismotieven]
description: "Goede koppen trekken de aandacht, omdat zij uitgaan van
de 5 basismotieven van lezers."
image:
  feature: 
  credit: 
  creditlink: 
comments: true
share: true
---
Ik kan natuurlijk een top 10 maken van de meest succesvolle koppen, waarmee je de aandacht van je lezers kunt trekken. Even aanpassen, knippen, plakken en je hebt een prachtige kop die je lezers aanspoort verder te lezen. Echter, browsen op het internet leerde mij, dat er al genoeg van dit soort blogs en artikelen te vinden zijn.

<figure class="floatright">
  <img src="/images/sigmundfreud.jpg" alt="Foto van Sigmund Freud" >
  <figcaption>Foto: "Sigmund Freud" door <a
  href="http://bit.ly/1qQ8d8Z">Ben Rennen</a></figcaption>
</figure>
Daarom wil ik het anders doen. Ik wil je graag uitleggen waarom deze
koppen zo succesvol zijn. Door deze achtergrondinformatie met je te
delen, leer je je lezerspubliek beter kennen. Daarna kun je met je
eigen creativiteit en talent aan de slag gaan. Je koppen zullen dan
net zo effectief zijn als de “standaard formules”. Maar belangrijker is nog, dat ze uniek zullen zijn en daarom nog meer zullen opvallen!

Dus…daar gaan we.

Om een pakkende kop te schrijven hoef je slechts kennis te hebben van
de 5 basismotieven van lezers.


##De 5 basismotieven van lezers
De ene kop trekt meer aandacht dan de andere. Volgens Wim van der
Mark, auteur van <a
href="http://www.managementboek.nl/boek/9789001772727/marketing.com-1e-druk-2009-wim-van-der-mark">"Marketing.com:
e-communicatie in praktijk”</a> (2009)
zullen koppen die de meeste aandacht krijgen van de lezer, ingaan op
één of meer van de volgende basismotieven:

###1. Hebzucht
Mensen willen graag ergens beter van worden. Woorden als “gratis”,
“voordeel” en “korting” krijgen veel aandacht. Daarnaast hebben lezers
vaak weinig tijd en zoeken ze naar een snelle oplossing om dingen
gedaan te krijgen.

Voorbeelden:  
“Gratis iPad bij een jaarabonnement op onze krant”  
“10 manieren om snel af te vallen”

###2. Angst
De maatschappij verandert snel, wat mensen onzeker en angstig
maakt. Speel in op deze onzekerheden van je lezer of los mogelijke
problemen voor hen op. Dit kan zowel positief als negatief.

Voorbeelden:  
“10 tips om een hoge energierekening te voorkomen” (positieve
benadering)  
“Waarom u teveel betaalt voor een autoreparatie” (negatieve
benadering)  
“De laatste trends op het gebied van SEO” ( angst om de laatste
nieuwtjes te missen)

###3. Status
Mensen zijn bezig met de vraag hoe zij door anderen worden gezien. In
je kop kun je hierop inspelen door je lezer uit te nodigen of een
vergelijking te maken met bekende personen.

Voorbeelden:  
“Exclusief voor leden:…”  
“Zing net zo goed als Marco Borsato!”

###4. Ontwikkeling
Mensen zijn nieuwsgierig, leergierig en onderzoekend. Geef in de kop
aan wat de lezer zal leren door het lezen van jouw stuk. Net als bij
het motief “hebzucht” speel je hier in op de voordelen het lezen van
de tekst kan opbrengen. Het verschil is dat de nadruk hier ligt op het
vergaren van kennis en vaardigheden waar de lezer zijn voordeel mee
kan doen.

Voorbeelden:  
“Zo maak je je website vindbaar voor Google”  
“5 tips om wervende koppen te schrijven”

###5. Schuld
Mensen hebben een verantwoordelijkheidsgevoel. Is er sprake van
onmacht, dan kan zich dat uiten in een schuldgevoel. Vooral goede
doelen weten hier goed op in te spelen.

Voorbeeld:  
“U kunt helpen het dierenleed in Azië te stoppen”

<br>
Naast inspelen op één of meer basismotieven is het belangrijk je kop
zo concreet mogelijk te verwoorden: maak de lezer direct duidelijk wat
hij of zij kan verwachten. Neem in de kop ook belangrijke zoektermen
op en construeer je koppen op zo’n manier dat de boodschap van je
verhaal ook helder is als de lezer alleen de (sub)koppen leest.

<br>
Wat motiveert jou om een blog of artikel te lezen? 

