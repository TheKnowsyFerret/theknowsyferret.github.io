---
layout: post
title: "Effectief beeldgebruik: kies de perfecte afbeelding bij je artikel"
description: "Afbeeldingen kunnen je artikelen maken of breken. Waar
moet je zoal op letten bij het selecteren van de juiste afbeeldingen?
Het antwoord lees je hier."
modified: 2016-08-19 09:46:42 +0200
tags: [afbeeldingen, tips]
image:
  feature: 
  credit: 
  creditlink: 
comments: true
share: true
---
<figure>
<img src="/images/afbeeldingen.jpg" alt="Zoveel keuze...hoe kies je de
perfecte foto?">
<figcaption>Bron: <a href="https://www.flickr.com/photos/tags/">Flickr (trending)
</a></figcaption>
</figure>

Na het schrijven van je artikel, ga je op zoek naar de perfecte
afbeelding. Je weet: een goede afbeelding kan je artikel maken of
breken. Maar hoe kies je nou de perfecte afbeelding? In deze blogpost
geef ik je 9 belangrijke handvatten.

<h2>1. Ga voor kwaliteit</h2>
Goede afbeeldingen hebben een hoge resolutie en zijn haarscherp, ook
bij het inzoomen. Korrelige afbeeldingen komen amateuristisch over. 

<h2>2. Sluit aan op je merkidentiteit</h2>
Denk bij het selecteren van de afbeeldingen niet alleen aan de inhoud
van je artikel, maar ook aan de identiteit van de website of
organisatie. Wie ben je? Wat straal je uit? Kies hier passende
afbeeldingen bij. 

<h2>3. Kies krachtige afbeeldingen</h2>
Krachtige afbeeldingen en illustraties trekken de aandacht van de lezer, moedigen aan
tot (door)lezen en houden de lezer geboeid tot het eind. Zorg er
echter wel voor dat als je voor krachtige afbeeldingen gaat, de tekst
minstens even sterk is!

<h2>4. Wees origineel</h2>
De laagdrempeligheid van stockfoto-websites leidt ertoe dat iedereen
toegang heeft tot dezelfde foto's. Zo kun je dezelfde foto vinden op
verschillende websites, in verschillende branches. De originaliteit
kan zo verloren gaan. <br>
Het is daarom verstandig om na te denken over de meer ongewone, betaalde
stockfoto's. Bedenk van tevoren welke unieke
eigenschappen jouw tekst, organisatie en/of website heeft. Daarna kun je gericht een 
afbeelding selecteren die hiermee overeenkomt. 

<h2>5. Vermijd decoratie</h2>
Een goede afbeelding zegt meer dan duizend woorden. Een cliché, maar
wel waar. Ga op zoek naar afbeeldingen die een deel van je tekst
kunnen vervangen, omdat ze zelf een verhaal vertellen. Een bijkomend voordeel is dat je teksten korter zijn
en dus alleen de essentie van je verhaal bevatten. Fijn voor de haastige
bezoeker!

<h2>6. Mensen en emotie</h2>
Mensen en emoties doen het altijd goed op foto's. Ze zijn
sfeerbepalend en tevens kunnen ze een hogere conversie opleveren.

<em>De professionele fotograaf</em><br>
Als je op zoek bent naar goede bedrijfs- of promotiefoto's waarin een persoon centraal staat, dan doe je er goed aan om een
professional in te huren. Deze weet na een briefing welk soort mensen
jouw bedrijf of doelgroep het beste representeren.<br>
Heb je hier echter geen geld voor, dan kun je wellicht eens in het duurdere,
betaalde
segment van de stockfoto's kijken of er passende afbeeldingen te
vinden zijn. Je wilt namelijk niet riskeren dat een heel ander bedrijf
dezelfde foto gebruikt. Je wilt uniek blijven. 

<em>Gepaste emoties</em><br>
Wat emoties betreft is het belangrijk dat je bedenkt welke emotie je met
het artikel wilt overbrengen en dat de afbeelding hier naadloos op aansluit. Is de afbeelding bedoeld voor een pagina
over het bedrijf? Zorg dan dat de emoties overeenkomen met identiteit van de organisatie. 

<h2>7. Maak gebruik van beeldbewerking</h2>
Niet alle onderdelen van een afbeelding zijn noodzakelijk om je punt
kracht bij te zetten. Crop onderdelen in de afbeelding die de
aandacht afleiden en niet ter zake doen. Op die manier krijgen
afbeeldingen meer impact. 

<h2>8. Zet je dienst of product centraal</h2>
Als het gaat om het verkopen van producten en diensten, dan moeten
deze ook goed in de afbeelding naar voren komen in zowel uitstraling,
uitvoering en functionaliteit.

<h2>9. Less is more</h2>
Een artikel met een heleboel afbeeldingen is verwarrend. Lezers raken
gedesoriënteerd en dit kan tot negatieve reacties leiden. Te veel
tekst schrikt lezers af. Zorg daarom voor een goede balans tussen de hoeveelheid tekst en
afbeeldingen.

<br><br>
Hoe selecteer jij de perfecte afbeelding?

<br><br>
<small>Meer informatie:<br>
Contently.com (2016). <a
href="https://contently.com/strategist/2016/03/21/images-content-engagement-skyrocket/">
5 tips for choosing images that'll make your content engagement
skyrocket </a>. <br>
Htmlgoodies.com. <a
href="http://www.htmlgoodies.com/tutorials/web_graphics/article.php/3923641/How-Can-I-Select-the-Best-Images-for-My-Website.htm">
How can I select the best images for my website?</a>. Verkregen: 15
augustus 2016.<br>
Websitemagazine.com (2014). <a
href="http://www.websitemagazine.com/content/blogs/posts/archive/2014/09/18/10-tips-to-choose-the-right-images-for-your-website.aspx">
10 tips to choose the right images for your website</a>.<br>
Bopdesign.com (2013). <a
href="https://www.bopdesign.com/bop-blog/2013/11/how-to-choose-the-right-images-for-your-website/">
How to choose the right images for your website</a>.<br>
Practicalcommerce.com (2009). <a
href="http://www.practicalecommerce.com/articles/99982-niehaus-choosing-images1">
How to choose effective website photo's and images</a>.<br>


