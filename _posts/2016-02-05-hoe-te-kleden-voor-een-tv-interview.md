---
layout: post
title: "Hoe te kleden voor een TV interview?"
description: "Zorg dat je kledingkeuze het publiek niet afleidt van de
boodschap. Met deze 10 tips gaat dit jou zeker lukken!"
modified: 2016-02-05 17:09:23 +0100
tags: [TV, interview, kleding, tips]
image:
  feature: 
  credit: 
  creditlink: 
comments: true
share: true
---
<figure>
<img src="/images/kleding.jpg" alt="Kledingadvies voor een TV interview">
<figcaption>Foto: <a href="http://bit.ly/1UQF2hT">Paul Russell
</a></figcaption>
</figure>

Een spannend moment is aangebroken: je komt op televisie! <br>
Wees je ervan bewust dat je presentatie en nonverbale gedragingen grotendeels bepalen hoe je verhaal op het
publiek overkomt. Zo ook de kleding die je aantrekt. Als deze te
opvallend is of onverzorgd, dan leidt dit af van de inhoud.

In deze blogpost geef ik je kledingadvies: welke kledingstukken kun je
aantrekken en welke kun je beter thuis laten?



<h2>Kleuren</h2>

<em>Kleuren om te vermijden</em><br>
De kleuren gitzwart, felrood, grasgroen en spierwit kun je beter vermijden:<br>
Een geheel zwarte outfit komt op beeld massief over en details gaan
verloren. je kunt dit iets opheffen door een fleurige sjaal, jas,
sieraad of das. Een zwarte broek of rok kan wel. <br>
Indien gewerkt wordt met een "<a href="https://www.youtube.com/watch?v=yffoyDHMwrg">greenscreen</a>" op de achtergrond, is het verstandig
grasgroene kleuren te vermijden. Eventuele projecties komen dan
namelijk ook
terug op je kleding!<br>
Rood heeft de neiging om te gaan vloeien en komt vaak oranje over.<br>
Wit lijkt een goede kleur, maar besef je dat witte kleding het licht
in een studio weerkaatst. Ga liever voor lichtgrijs, beige of
off-white. 

Andere kleuren die je beter niet kunt dragen zijn neon-kleuren.
Denk er ook aan om alleen kleuren aan te trekken die <a href="http://kledingstyliste.nl/kleurtypes/kleurtypes-welke-kleur-past-bij-jou/">bij je gezicht passen</a>. 

<em>Veilige kleuren om aan te trekken</em><br>
Kleuren die het goed doen op het scherm zijn effen kleuren, grijs, donkerblauw,
bruintinten, paars en pastelkleuren. <em>

<h2>Stoffen</h2>
Wat stofkeuze moet je denken aan lichte stoffen, zoals katoen. De
lampen in de studio geven namelijk veel warmte af, waardoor je al snel
gaat zweten.<br>
Glimmende stoffen kun je beter thuis laten.  

<h2>Meerdere outfits</h2>
Neem meerdere outfits mee. Mocht er iets met je kleding gebeuren, dan
heb je altijd nog een reserve outfit.<br>
Ga je meedoen aan een spel, waarbij je terug kan komen? Neem dan ook
een extra paar setjes bovenkleding mee. Vaak nemen ze de programma's
op dezelfde dag op en niet op een later tijdstip, zoals je misschien
verwacht. 


<h2>Merken</h2>
Trek geen kleding aan met logo's van merken, tenzij het van je eigen
organisatie is. 

<h2>Patronen in kleding</h2>
Vermijd wilde en zeer fijne patronen. Kleding met fijne strepen,
ruiten en vissengraat motieven veroorzaken namelijk het "<a
href="https://nl.wikipedia.org/wiki/Moir%C3%A9patroon">Moiré-patroon</a>":
een vreemd golvend patroon dat in werkelijkheid niet in de kleding
aanwezig is.<br>
Strepen die ver uit elkaar liggen en grote patronen zijn overigens wel
prima om aan te trekken. 

<h2>Sieraden</h2>
Wees subtiel en bescheiden als het gaat om sieraden. Draag niet meer
dan 1 ring aan iedere hand of 1 ketting om de hals. Veel en grote
sieraden leiden de kijker te veel af, evenals erg glimmende
sieraden.

<h2>Geluidsoverlast</h2>
Waar je ook rekening mee moet houden is het geluid dat sieraden (en
mogelijk andere voorwerpen, zoals keychords) maken tijdens de opname. Dit geluid is vaak erg
goed te horen voor het publiek en leidt af van de onhoud van je
verhaal.<br>

En nu we het toch over ongewenste geluiden hebben: zet je mobiele
telefoon uit. Niets is hinderlijker dan een afgaande telefoon tijdens
een tv-opname.

<h2>Houd rekening met de situatie</h2>
Hou bij het uitkiezen van je kleding rekening met de situatie. Vindt
het interview plaats in een zakelijke omgeving, dan kleed je je
zakelijk. Vindt het plaats op een bouwterrein? Dan kun je gerust en
helm opdoen en laarzen aantrekken.

Daarnaast is het belangrijk om je te kleden naar je functie en
persoonlijkheid.

<h2>Etiquette en verzorgd voorkomen</h2>
Net als in het gewone leven, bestaan er ook regels over het
aantrekken van bepaalde kleding. Zo mag er geen decolleté of borsthaar
te zien zijn. Ook mini-rokken en blote bovenarmen zijn in
televisieland taboe.<br>
Bovendien spreekt het voor zich dat kleding ongekreukt dient te zijn
en een goede pasvorm moet hebben. 

<h2>Hou het comfortabel!</h2>
Tot slot wil ik zeggen: ga voor comfortabel. Hoe lekkerder je kleding
zit, hoe beter je je kunt richten op de gestelde vragen en hetgeen je
wilt vertellen.

<br><br>
Ken jij nog meer handige tips of heb je vragen? Laat het mij weten!
