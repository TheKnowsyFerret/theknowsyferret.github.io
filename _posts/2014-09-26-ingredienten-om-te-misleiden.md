---
layout: post
title: "Ingrediënten om te misleiden"
description: "Bedrijven laten je op het internet met gemak producten kopen of
dingen doen die je helemaal niet wilt. Het enige dat zij daarvoor
nodig hebben, is kennis van het menselijk gedrag en en gehaaid webontwerp."
modified: 2014-09-26 11:21:23 +0200
tags: [dark patterns, usability, gebruikerservaring]
image:
  feature: 
  credit: 
  creditlink: 
comments: true
share: true
---
Mensen laten zich makkelijk misleiden. Wie heeft er bijvoorbeeld nog
nooit een paar boodschappen extra gekocht om dat leuke, gratis
knuffeltje te bemachtigen?

<figure class="floatright">
<img src="/images/misleiding_escher.jpg" alt="Tempel met pilaren die op
een onmogelijke plek staan.">
<figcaption>Foto:<a href="http://bit.ly/1vm3Dyn"> Aldo Cavini
Benedetti</a></figcaption>
</figure>
En voor de helft van de prijs kan die
tweede fles cola er ook nog wel bij. We drinken het toch regelmatig.

Een plek waar je je ook snel laat misleiden, is het internet. Op een
gehaaide manier laten bedrijven je dingen doen of producten kopen die
je helemaal niet wilt. Ze gebruiken hiervoor kennis van het menselijk
gedrag en maken een passend webontwerp, een “<a
href="http://www.darkpatterns.org">Dark Pattern</a>”, om je te laten
doen wat zij willen.

Nieuwsgierig naar hun geheime recept? Hier zijn de ingrediënten:

<h3>Maak gebruik van kennis over het menselijk gedrag</h3>
Het aantal manieren waarop je de menselijke gedragswetten kunt
inzetten, is werkelijk eindeloos. Ik geef je een paar voorbeelden.

_De omgekeerde piramide omgekeerd_<br>
Zet de meest belangrijke informatie niet in de kop of in de eerste
alinea, maar ergens halverwege of onderaan de tekst.

_De standaardoptie_<br>
Als zij een keuze hebben, kiezen mensen vaak de optie die standaard staat aangevinkt (Nielsen, 2005). Selecteer daarom de optie die de organisatie het beste uitkomt.<br> 
Wil je een donatie doen bij de Oxfam Novib, dan staat de optie van 10
euro standaard aangevinkt. Let je niet goed op, dan schrijven zij dit
bedrag met plezier maandelijks van je rekening af!

<figure class="shadow">
<img src="/images/darkpattern_oxfamnovib.png" alt="Oxfam Novib heeft
als standaardoptie dat zij maandelijks 10 euro van je rekening
afschrijven">
<figcaption>Bron: Oxfam Novib</figcaption>
</figure>

_De omgekeerde usability vuistregel_<br>
Neem een <a
href="http://www.nngroup.com/articles/ten-usability-heuristics/">usability
vuistregel</a> van Nielsen en keer deze om. Gebruik dus vooral
dubbelzinnige termen en dubbele ontkenningen.

_De blokkade_<br>
Blokkeer het scherm, zodat de webgebruiker zijn taak niet meer kan
uitvoeren of afmaken. Zo weigert Simpel.nl iedereen toegang tot de
website als zij geen cookies accepteren.

<figure class="shadow">
<img src="/images/darkpattern_simpelnl.png"
alt="De website van simpel.nl kun je alleen bekijken nadat je de
cookies hebt geaccepteert.">
<figcaption>Bron: simpel</figcaption>
</figure>

_De strikvraag_<br>
Zet mensen op het verkeerde spoor door ze een strikvraag te stellen.<br>
Zo verplicht Ryanair je aan te geven hoe je verzekerd wilt
zijn. Vervolgens vragen ze niet gewoon of je al een verzekering hebt,
maar vragen ze in welk land je woont.
<figure class="shadow">
<img src="/images/darkpatternryanair.png" alt="Ryanair vraagt niet hoe
je verzekerd wilt zijn, maar waar je woont.">
</figure>

Lees je echter ook de kleine lettertjes, dan zie je dat je de optie
“Zonder verzekering reizen” kunt selecteren als je geen
reisverzekering wilt.  Waar je die optie vindt? Helemaal onderaan de
lijst!

<figure class="shadow">
<img src="/images/darkpatternryanair2.png" alt="De optie waarbij je
geen reisverzekering neemt, staat helemaal onderaan de lijst.">
<figcaption>Bron: Ryanair</figcaption>
</figure>

Ben je van plan om je te abonneren op Wired UK? Let dan goed op bij
het aanvinken. De tekst onderaan het aanmeldingsformulier maakt wisselend gebruik van opt-in en opt-out vragen!

<figure class="shadow">
<img src="/images/darkpattern_wired.png" alt="Let op wat je aanvinkt,
want Wired gebruikt wisselende opt-in en opt-out vragen!">
<figcaption>Wil je <strong>geen</strong> aanbiedingen ontvangen van Wired? Vink dan
<strong>geen</strong> opties in de eerste regel aan.<br>
Wil je <strong>geen</strong>
aanbiedingen van derden ontvangen? <strong>Vink</strong> dan
<strong>beide opties aan</strong>.<br>
Bron: Wired.</figcaption>
</figure>

_Bait and switch_<br>
Verras de webgruiker terwijl hij zijn taak uitvoert. Wil je
bijvoorbeeld contact opnemen met The Mission Inn door ze even op te
bellen? Je krijgt dan niet het hotel aan de lijn maar iemand van
Hotels.com!

<figure class="shadow">
<a href="/images/darkpatternhotelscom.png"><img src="/thumbnails/darkpatternhotelscom.png" alt="Het telefoonnummer
achteraan de adresgegevens van het hotel zijn niet van The Mission Inn
maar van hotels.com"></a>
<figcaption>Bron: Hotels.com</figcaption>
</figure>

<h3>Easy in, difficult out</h3>
Maak het webgebruikers makkelijk om zich ergens op in te schrijven of aan te melden, maar maak het uitschrijven en afmelden lastig.<br> 
Zo heb je in een mum van tijd een Google Adwords account
aangemaakt. Wil je dit account echter weer verwijderen, dan moet je
behoorlijk wat zoekwerk verrichten om tot de conclusie te komen dat
verwijderen van het account niet mogelijk is!

<h3>Heb je excuus klaar</h3>
Ben je als bedrijf betrapt? Zeg de webgebruiker dan dat je slechts
wilde helpen of een suggestie deed.

<h2>Waarom is dit alles van belang?</h2>
Waar sommige bedrijven psychologische kennis toepassen om de gebruikersvriendelijkheid en gebruikerservaring te optimaliseren, maken andere bedrijven van dezelfde kennis gebruik om jou te misleiden.<br>
Het gaat hierbij niet alleen om onbeduidende organisaties, maar ook om
bekende merken. Zoals ik je liet zien, hebben zij slechts een paar simpele ingrediënten nodig om dit misleiden daadwerkelijk tot een succes te maken. 
Je bent gewaarschuwd!<br>
<br>
Meer voorbeelden van misleidende webontwerpen bekijken? Surf dan naar
<a href="http://www.darkpatterns.org">www.darkpatterns.org</a>.

<br>
<small>Bronnen:<br>
<a href="http://wwwdarkpatterns.org">www.darkpatterns.org</a><br>
Nielsen (2005). <a
href="http://www.useit.com/alertbox/defaults.html">The power of defaults</a>.
