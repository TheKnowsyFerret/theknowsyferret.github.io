---
layout: post
title: "Zo creëer je een aantrekkelijke en betrouwbare 'Over
ons'-pagina"
description: "Met deze tips maak je in een handomdraai een aantrekkelijke en betrouwbare
'Over ons'-pagina voor jouw organisatie!"
modified: 2016-01-07 12:01:53 +0100
tags: [tips, content]
image:
  feature: 
  credit: 
  creditlink: 
comments: true
share: true
---

<figure>
<img src="/images/about-us.jpg" alt="De 'Over ons'-pagina">
<figcaption>Foto: <a href="http://bit.ly/1MViDtG">GotCredit
</a></figcaption>
</figure>

Om de interesse van bezoekers te trekken,  besteden we veel tijd aan het schrijven van artikelen,
nieuwsberichten en het aantrekkelijk
weergeven van onze aanbiedingen, producten of diensten.

Er komt echter een moment dat potentiële klanten,
werknemers, donateurs en partners gaan besluiten of ze wel of
niet met jou in zee willen gaan. Op dat moment komt de "Over
ons"-pagina in beeld.

Een goede "Over ons"-pagina beschrijft in de eerste plaats wie je bent en wat je
doet. Daarnaast is het belangrijk dat je een gevoel van
betrouwbaarheid weet over te brengen op je lezers.

In deze blogpost geef ik tips voor het maken van een "Over
ons"-pagina die niet alleen vertrouwen wekt, maar die er ook nog
eens aantrekkelijk uitziet.


<h2>Wees klantgericht</h2>
Ga in op de behoefte van de klanten en laat zien dat je weet wat zij
belangrijk vinden. Hoe speel jij op jouw unieke manier in op deze
behoeften? Hoeveel tevreden klanten heb je? Hoeveel producten
heb je verkocht? Welke belangrijke prijzen heb je gewonnen?

Ook is het goed om je prioriteiten aan te geven in de vorm van een
missie en visie. Mensen zoeken namelijk organisaties die bij hen
passen, zeker als het gaat om sollicitanten, toekomstige partners of
donateurs. 

<h2>Plaats testimonials</h2>

<figure class="floatright">
<img src="/images/testimonials.png" alt="Voorbeelden van testimonials">
<figcaption>Afbeelding: <a href="http://bit.ly/1PgQlvm">Dmitry Baranovskiy
</a></figcaption>
</figure>

Mensen hechten veel waarde aan de meningen van anderen. Kijk maar eens
naar de populariteit van reviewsites als Trustpilot, Kieskeurig en
Wugly. Ook van blogs op het gebied van beauty of techniek, waarbij de blogger de producten kritisch onder de loep
neemt zijn in trek.<br>
Op je "Over ons"-pagina kun je hierop inspelen door enkele testimonials op te
nemen van klanten, voormalige partners of donateurs. Zorg ervoor dat
deze testimonials een goede afspiegeling zijn van hetgeen jou zo uniek
maakt.

<h2>Vermijd jargon en vage woorden</h2>
Maak gebruik van beschrijvende woorden en concrete
voorbeelden. Woorden als veel, weinig, een beetje zeggen de lezer
niets.<br>
Kies als schrijfstijl een conversationele en vriendelijke toon. 

<h2>Stel je team uitgebreid voor</h2>

<figure class="floatright">
<img src="/images/medewerkers.jpg" alt="Foto's van de medewerkers bij Doberman">
<figcaption>Bron: <a href="http://doberman.se/about">Doberman
</a></figcaption>
</figure>

Om een indruk te krijgen van de werknemers achter de site en hoe zij
er uit zien, kun je van iedere medewerker (of van de
belangrijkste medewerkers) de gegevens opnemen. Veel bedrijven denken
hierbij aan een foto, naam, functie en afdeling. Je kunt echter nog
meer informatie opnemen. Wat dacht je bijvoorbeeld van links naar
social media-accounts en recente artikelen, e-mailadressen,
telefoonnummers, quotes of lijfspreuken?<br>
Via social media kunnen medewerkers bijvoorbeeld volgelingen krijgen die wellicht
bereid zijn aanbiedingen, stunts en evenementen te promoten!<br>
Een andere leuke manier om je team voor te stellen is door de bezoeker
een kijkje achter de schermen te geven door foto's te plaatsen van
werknemers in actie. Zo zien bezoekers direct welke sfeer het bedrijf
heeft.

<h2>Eenheid in toon</h2>
De "Over ons"-pagina moet qua uitstraling, woordkeuze en schrijfstijl gelijk zijn aan
dat van de rest van de website.

<h2>Maak het visueel aantrekkelijk</h2>

<figure class="floatright">
<img src="/images/tijdslijn-moz.png" alt="De visuele tijdslijn van Moz">
<figcaption>Bron: <a href="https://moz.com/about">Moz
</a></figcaption>
</figure>

Een pagina waar alleen tekst op staat is onaantrekkelijk.

Wees daarom creatief en leuk het
geheel daarom ook op met visuele prikkels. Denk bijvoorbeeld aan foto's, video's,
grafieken, graphics, infographics of <a
href="http://theknowsyferret.github.io/het-parallax-effect-5-mythen-ontrafeld/">parallax
scrolling</a> effecten.

<h2>Vermeld je contactgegevens</h2>
Uitegbreide contactgegevens kun je natuurlijk op de "Contact"-pagina
bespreken. Voor wat betreft de "Over ons"-pagina gaat het met name om
algemene contactgegeven,s zoals naam, adres en een eventueel
telefoonnummer of e-mailadres. Daarnaast kun je jouw social
media-accounts aangeven. 

<h2>Vertel een interessant verhaal</h2>

<figure class="floatright">
<img src="/images/verrassend-verhaal-mariecatribs.jpg" alt="De
verrassende openingszin van Marie Catribs">
<figcaption>Bron: <a href="http://mariecatribs.com/about/">Marie Catrib's
</a></figcaption>
</figure>

Ieder bedrijf heeft zijn onstaansgeschiedenis. Vertel hoe jouw bedrijf
van de grond is gekomen.<br>
Dit lijkt makkelijker dan het is! Vaak verzanden bedrijven in een lang
saai verhaal. De kunst is echter om alleen de belangrijkste
gebeurtenissen te vertellen, welke obstakels je bent tegengekomen en
hoe je hier succesvol mee om bent gegaan. Kortom, hou je bij die
gebeurtenissen die de bezoeker interessant vind. <br>
Daarnaast kun je de aandacht van de lezer trekken door verrassend te
zijn. Op het internet vind je
leuke voorbeelden op dit gebied, zoals de openingstitel bij Marie
Catrib's, een restaurant in de VS (zie afbeelding). 

<h2>Tot slot</h2>
Voor het maken van een "Over ons"-pagina bestaat geen vast
format. Niet alles wat je hier leest, hoef je in de pagina te
verwerken. Wat je er in zet, moet passen bij je bedrijf en bij wat je
naar buiten toe wilt uitstralen.

Veel plezier met het maken van jouw unieke pagina!

<br><br>
<small>Bronnen en meer informatie:<br>
Hongkiat. <a href="http://www.hongkiat.com/blog/building-about-us-page/">Building an "About Us" page that reels readers in - Tips and
examples</a>. Verkregen op: 3 januari 2016.<br>
Kissmetrics. <a
href="https://blog.kissmetrics.com/sizzling-ecommerce-about-pages/">10
tips to craft a sizzling e-commerce "About Us" page</a>. Verkregen op:
4 januari 2016.<br>
Sproutcontent (2015). <a href="http://www.sproutcontent.com/blog/Tips-on-Writing-Web-Content-for-Your-About-Us-Page"> 3 tips on writing web cintent for your About Us page</a>.<br>
Nngroup (2015). <a
href="https://www.nngroup.com/articles/about-us-summaries">Great
summaries on ‘About Us’ pages engage users and build trust</a>.<br>
Blog.hubspot (2015). <a href="http://blog.hubspot.com/marketing/remarkable-about-us-page-examples ">12 About Us page examples that are probably
better than yours</a>.<br>
Moz (2015). <a href="https://moz.com/blog/9-simple-tips-for-making-an-about-us-page-that-works-for-your-brand">9 simple tips for making an About Us page that works for
your brand</a>.<br>
Loungelizard (2015). <a
href="https://www.loungelizard.com/5-tips-to-make-your-about-us-page-better/">5
tips to make your About Us page better</a>.
</small>




