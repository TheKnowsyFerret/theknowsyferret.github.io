---
layout: post
title: "Photoshop, Illustrator of InDesign?!"
description: "Alle drie de programma's overlappen elkaar, maar hebben
ook hun eigen specialiteiten. In deze blogpost vertel ik je welk
programma je moet gebruiken voor welk soort project." 
modified: 2015-12-06 14:31:04 +0100
tags: [Adobe, Photoshop, Illustrator, InDesign, Creative Cloud]
image:
  feature: 
  credit: 
  creditlink: 
comments: true
share: true
---

<figure>
<img src="/images/brochures.jpg" alt="Stapel brochures">
<figcaption>Foto: <a href="http://bit.ly/1XMp7Xx">Antonio Bonanno
</a></figcaption>
</figure>

Adobe’s “<a href="http://www.adobe.com/nl/creativecloud.html ">Creative Cloud</a>” is dé plek voor het maken, delen en leveren van creatief werk. Binnen deze omgeving zijn Photoshop, Illustrator en InDesign de meest gebruikte programma’s. 

Alle drie de programma’s beschikken niet alleen over unieke eigenschappen en toepassingsmogelijkheden, maar kennen in de praktijk ook overlap. Dit is lastig, vooral voor beginners. De vraag die hen dan ook vaak bezighoudt, is: wanneer gebruik ik nu welk programma? 

In deze blogpost geef ik het antwoord op deze vraag!

<br>
<h2>Photoshop</h2>

<figure class="floatright">
<img src="/images/photoshop-logo.jpg" alt="Logo van Photoshop">
<figcaption>Foto: <a href="http://bit.ly/1XMFMdk">Youngdesign
</a></figcaption>
</figure>

In eerste instantie werd Photoshop gebruikt voor het bewerken en verbeteren van foto’s. Toen gebruikers het programma ook gingen gebruiken voor user interfaces op het web, banners, teksteffecten en motion graphics, kwamen er steeds meer nieuwe kenmerken bij. 

<em>Plus- en minpunten</em><br>
Photoshop kent zowel plus- als minpunten. De pluspunten van Photoshop zijn:

<ol>
<li>Geschikt voor het manipuleren en verbeteren van afbeeldingen en foto’s;</li>
<li>Afbeeldingen en foto’s kun je tot op de pixel nauwkeurig bewerken;</li>
<li>De keuze aan unieke filters, special effects en tools;</li>
<li>Basistools voor illustraties.</li>
</ol>

De minpunten van Photoshop zijn:
<ol>
<li>De output van Photoshop bestaat uit pixels. Nadeel hiervan is dat als je het eindresultaat vergroot of verkleind dit de kwaliteit en helderheid van de afbeelding negatief beïnvloedt. Lijnen en randen zien er getand uit en tekst ziet er bij vergroten wazig uit.</li>
<li>Het effectief omlijsten van tekst binnenin een afbeelding, is
lastig.</li>
</ol>

<em>Geschikt voor...</em><br>
Gezien de nadelen en voordelen van Photoshop is het aan te raden het programma met name te gebruiken voor:
<ul>
<li>Het verbeteren, verscherpen en retoucheren van foto’s</li>
<li>Kleurcorrectie</li>
<li>Maskering</li>
<li>Het aanpassen van de grootte van foto’s</li>
<li>Het toevoegen van special effects</li>
<li>Het maken van web graphics, motion graphics, user intefaces en mobiele ontwerpen</li>
</ul>

<h2>Illustrator</h2>

<figure class="floatright">
<img src="/images/illustrator-logo.jpg" alt="Logo van Illustrator">
<figcaption>Foto: <a href="http://bit.ly/1XTo4j8">Youngdesign
</a></figcaption>
</figure>

Illustrator is een tekenprogramma waarmee je illustraties kunt maken én bewerken. Daarnaast kun je er korte brochures en jaarverslagen mee maken.

<em>Plus- en minpunten</em><br>
Net als Photoshop heeft Illustrator zijn plus- en minpunten. Dit zijn de pluspunten:
<ol>
<li>In tegenstelling tot Photoshop, maak je met Illustrator vector-gebaseerde afbeeldingen en creaties. Het grootste voordeel is dat je het eindresultaat kunt vergroten of verkleinen, zonder in te leveren op kwaliteit en resolutie.</li>
<li>Het programma kan elementen uit andere programma’s linken, zonder ze te converteren naar pixels.</li>
</ol>

De minpunten van Illustrator zijn:
<ol>
<li>Alhoewel je er met enige moeite meerbladige documenten mee kunt
maken, kent Illustrator geen master-page functie. Dit is wel handig
als je op iedere bladzijde hetzelfde thema terug wilt laten komen.</li>
<li>Er bestaat geen automatische paginanummering of template voor boeken.</li>
<li>Alhoewel het programma, net als Photoshop, filters en bewerkingstools heeft, zijn deze veel beperkter in hun mogelijkheden.</li>
<li>Animaties zijn wel mogelijk, maar slechts via een workaround,
waarbij je elke frame op een aparte laag zet en deze vervolgens in
Flash laadt.</li>
</li>De tekst “wrap tools” zijn beperkt als je die vergelijkt met InDesign.</li>
</ol>

<em>Geschikt voor…</em><br>
Wil je aan de slag gaan met Illustrator en jezelf tijd besparen? Gebruik het programma dan vooral voor het maken van het volgende soort eindproducten:
<ul>
<li>Logo’s, monogrammen en insignes</li>
<li>Illustraties</li>
<li>Infographics</li>
<li>Plattegronden</li>
<li>Posters</li>
<li>Webelementen waar geen foto’s in voor komen</li>
<li>Diagrammen</li>
</ul>


<h2>InDesign</h2>

<figure class="floatright">
<img src="/images/indesign-logo.jpg" alt="Logo van InDesign">
<figcaption>Foto: <a href="http://bit.ly/1N51b9C">Youngdesign
</a></figcaption>
</figure>

InDesign is hèt programma voor het opmaken van drukwerk. Kortom,
alle producten waarbij je zowel tekst, afbeeldingen als illustraties
in gebruikt. Het doel is om producten die met Illustrator en Photoshop
gemaakt zijn, samen te voegen op één plek.

<em>Plus- en minpunten</em><br>
InDesign klinkt veelbelovend en veelzijdig en dat is het ook. De pluspunten zijn:

<ol>
<li>Het is ideaal voor het opzetten van meerbladige projecten;</li>
<li>Het kent mogelijkheden tot het nummeren van pagina’s;</li>
<li>Het is makkelijk om een thema op meerdere pagina’s terug te laten komen (de zogenaamde “master pages”);</li>
<li>Het heeft gebruikersvriendelijke en intuïtieve “word wrapping” tools, waarmee je teksten op vele verschillende manieren in het document kunt plaatsen;</li>
<li>Het kan elementen uit andere programma’s linken zonder deze te converteren naar pixels;</li>
<li>InDesign is ideaal voor het exporteren van projecten naar .EPS formaat.</li>
</ol>

Gezien de vele voordelen van InDesign, lijkt het een goed programma te zijn waarmee Photoshop en Illustrator overnbodig lijken. Lijken inderdaad, want ook InDesign heeft zijn minpunten:

<ol>
<li>Foto’s kun je bewerken, maar de filtermogelijkheden zijn beperkt.</li>
<li>InDesign kan vector-gebaseerde illustraties maken, maar ook hier zijn de mogelijkheden beperkt en niet vergelijkbaar met die in Illustrator.</li>
</ol>

<em>Geschikt voor…</em><br>
Gezien de voor- en nadelen van InDesign, raad ik aan het programma vooral te gebruiken voor:
<ul>
<li>Boeken</li>
<li>Meerbladige brochures en jaarverslagen</li>
<li>Interactieve PDF-documenten</li>
<li>Posters (waarin zowel afbeeldingen, illustraties als tekst voor komen)</li>
<li>Kranten, tijdschriften en nieuwsbrieven</li>
<li>Advertenties</li>
<li>Visitekaartjes (waarin zowel afbeeldingen, logo’s en tekst voor komen)</li>
</ul>


<h2>Conclusie</h2>
In deze blogpost heb ik laten zien wat de verschillen zijn tussen Photoshop, Illustrator en InDesign. Ik ben hierbij met name ingegaan op de verschillende specialiteiten van de programma’s om op die manier duidelijk te maken welk programma het beste geschikt is voor welke soort projecten. 

Natuurlijk kun je in de praktijk ook bepaalde projecten met één van de andere programma’s doen. Zo kun je bijvoorbeeld ook met Photoshop of Illustrator je projecten opmaken en kent InDesign ook mogelijkheden om vector-gebaseerde creaties te maken.<br>
Diezelfde praktijk laat echter ook zien dat als je een programma niet gebruikt waar het voor bedoeld is, bestanden onnodig groot zijn. Bovendien gaat er een hoop tijd in zitten om alles er net zo goed uit te laten zien. Aan jou de keus!

<br><br>
Waar gebruik jij InDesign, Photoshop en/of Illustrator voor?
<br><br>

<small>Meer informatie:<br>
Thetrainingcompany (2015). <a href="http://www.thetrainingcompany.ca/blog/indesign-vs-photoshop-vs-illustrator-toronto-graphic-design/">When should you use InDesign vs. Photoshop vs. Illustrator</a>?<br>
Cursosdesign.net (2015). <a href="http://cursosdesign.net/photoshop-vs-illustrator-vs-indesign-infographic/">Photoshop vs Illustrator vs InDesign</a>.<br>
LinkedIn (2015). <a href="https://www.linkedin.com/pulse/adobe-photoshop-vs-illustrator-indesign-jamie-l-wimberly">Adobe: Photoshop vs Illustrator vs InDesign</a>.<br> 
Companyfolders.com (2013). <a
href="http://www.companyfolders.com/blog/adobe-illustrator-vs-photoshop-vs-indesign-print-design-guide">Adobe
Illustrator vs. Photoshop vs. InDesign – Print design guide</a>.<br>
Printwand.com (2012). <a href="http://www.printwand.com/blog/when-to-use-adobe-illustrator-vs-photoshop-vs-indesign#sthash.tbd6n0xU.dpuf">When to use Adobe Illustrator vs. Photoshop vs. InDesign</a>.
</small>
